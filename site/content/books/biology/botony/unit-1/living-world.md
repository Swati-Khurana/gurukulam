---
title: 'Living World'
date: 2018-11-14T19:02:50-07:00
draft: false
weight: 1
extensions:
    - katex
---


{{< box title="கற்றல் நோக்கங்கள் " type="objective" >}} 
இப்பாடத்தினை கற்போர்

- உயிருள்ள மற்றும் உயிரற்ற பொருட்களை
வேறுபடுத்தி அறிதல்

- உயிரினங்களில் பொதுப் பண்புகளை அறிதல்

- உயிரியல் அறிஞர்களின் பல்வேறு வகையான
வகைப்பாடுகளை ஒப்பிடுதல்

- பாக்டீரியங்களின் பொதுப் பண்புகள், அமைப்பு
மற்றும் இனப்பெருக்கம் ஆகியவற்றை அறிதல்

- ஆர்க்கிபாக்டீரியா, சயனோபாக்டீரியா,
மைக்கோபிளாஸ்மா மற்றும்
ஆக்டீனோமைசீட்ஸ் ஆகியவற்றின் பொதுப்
பண்புகளைக் கண்டறிதல் 

- பூஞ்சைகளின் பண்புகளை விளக்குதல்

- வேரி பூஞ்சைகள், லைக்கென்க ளின் அமைப்பு
மற்றும் பயன்களை விவாதிக்க இயலும்.

{{< /box >}}


**பாடஉள்ளடக்கம்**

1.1 உயிரினங்களின் பொதுப் பண்புகள்

1.2 வைரஸ்கள்

1.3 உயிரி உலகத்தின் வகைப்பாடு

1.4 பாக்டீரியங்கள்

1.5 பூஞ்சைகள

புவி தோன்றிச் சுமார் 4.6 பில்லியன்
ஆண்டுகளாகிறது. இப்புவி மலைகள், சமவெளிகள்,
பனியாறுகள் போன்றவைகளைக் கொண்டு
உயிரினங்களைத் தாங்கும் ஒரு கோளாக
விளங்குகிறது. இதில் உள்ள உயிரிகள்
உயிர்க்கோளம் எனும் சிக்கலான ஒரு அமைப்பில்
காணப்படுகின்றன. உயிர்க்கோளத்தில்
காணப்படுகின்ற உயிரினங்களுக்கிடையே பல
விந்தையான நிகழ்வுகளும், புதிர்களும்
நிறைந்துள்ளன. இதில் சிலவற்றை நம்மால் காண முடிகிறது.

![உயிரி உலகம்](/books/biology/unit-1/the-living-world/0.1.png )

மற்றவை அவைகளின் செயல்பாட்டின்
விளைவாக அனைவருடைய கவனத்தையும்
ஈர்க்கின்றன. சூரியகாந்தி மலர் சூரியஒளியை நாடிச்
சாய்வதும், இருண்ட வனத்தில் மின்மினிப்பூச்சியின்
மிளிரும் தன்மையும், தாமரை இலையின் மீதுபட்ட
நீர்த்துளி உருண்டோடுவதும், விந்தையான
நிகழ்வுகளுக்கு எடுத்துக்காட்டுகளாகக் கூறலாம்.
இவற்றிலிருந்து புவி என்கிற கோள் உயிரற்ற நில
அமைப்புகளையும், உயிருள்ள அமைப்புகளையும்
உள்ளடக்கிய ஒரு அதிசயக்கோளாக உள்ளது எனத்
தெரிகிறது. DNA பற்றி நீவிர் சிந்தித்ததுண்டா ? இது
உயிரினங்களின் உயிரைக் கட்டுப்படுத்தும் ஒரு
மூலக்கூறாகவும், கார்பன் (C), ஹைட்ரஜன் (H),
ஆக்ஸிஜன் (O), நைட்ரஜன் (N), பாஸ்பரஸ் (P)
போன்ற உயிரற்ற பொருட்களையும் கொண்டுள்ளது.
ஆகவே உயிருள்ள பொருட்களும், உயிரற்ற
பொருட்களும் ஒன்றோடொன்று நெருங்கிப்
பிணைந்து காணப்படுவது நமது உயிர்க்கோளான
புவியைத் தனிச் சிறப்படையச் செய்கிறது.

மோராவும் அவரது சக ஆய்வாளர்க ளும்
2011-ல் மேற்கொண்ட ஆராய்ச்சியின் முடிவாக,
புவியில் ஏறத்தாழ 8.7 மில்லியன் சிற்றினங்கள்
வாழ்ந்து வருவதாகக் கணக்கிடப்ப ட்டுள்ளது.
உயிரி உலகம் என்பது நுண்ணுயிரிகள்,
தாவரங்கள், விலங்குகள், மனிதர்கள்
போன்றவற்றை உள்ளடக்கியதாகும். இவைகள்
தனிச் சிறப்புமிக்க தெளிவான பல பண்புகளைக்
கொண்டுள்ளன. 



**1.1 உயிரினங்களின் பொதுப்பண்புகள்**

உயிரினங்களின் பண்புகள் கீழே
கொடுக்கப்பட்டுள்ளன (படம் 1.1).

![உயிரி உலகம்](/books/biology/unit-1/the-living-world/1.1.png )

**படம் 1.1 : உயிரினங்களின் பொதுப்பண்புகள்**

**வளர்ச்சி**

வளர்ச்சி அனைத்து உயிரினங்களில்
நடைபெறக்கூடிய ஓர் அகம் சார்ந்த (intrinsic)
பண்பாகும். இந்நிகழ்வின்போது செல்களின்
எண்ணிக்கையும், பொருண்மையும் அதிகரிக்கின்றன.
ஒரு செல், பல செல் உயிரினங்கள் அனைத்துமே
செல்பிரிதல் மூலம் வளர்ச்சியடைகின்றன.

தாவரங்களின் வளர்ச்சி வரம்பற்றும், வாழ்நாள்
முழுவதும் நடைபெறுகிறது. விலங்குகளில் ஒரு
குறிப்பிட்ட காலத்திற்கு மட்டுமே வரம்புடைய வளர்ச்சி
நடைபெறுகிறது. இருப்பினும் உயிரினங்களின்
உடலில் காயம் ஏற்படும் சமயத்தில் பழுதடைந்த
திசுக்களைச் சரிசெய்ய வளர்ச்சி நடைபெறுகிறது.
உயிரற்றபொருட்களின் வளர்ச்சி வெளியார்ந்ததாகும்
(extrinsic). எடுத்துக்காட்டாக மலைகள், கற்பாறைகள்,
மணற்குன்றுகள் ஆகியவற்றின் புறப்பரப்பில் சிறுசிறு
துகள்கள் தொடர்ந்து படிந்துவருவதால் வளர்ச்சி
ஏற்படுகிறது. உயிருள்ள செல்களுக்குள்ளாகப் புதிய
புரோட்டோபிளாசம் அதிக அளவில்
சேர்க்கப்படுவதால் வளர்ச்சி ஏற்படுகிறது.
எனவே உயிரினங்களில் வளர்ச்சி உள்ளார்ந்த செயலாகிறது.
ஒரு செல் உயிரிகளான பாக்டீரியங்கள் மற்றும்
அமீபாவில் செல் பகுப்பு நடைபெறுவதால் வளர்ச்சி
ஏற்படுவதோடு மட்டுமின்றி உயிரினத் தொகையும்
அதிகரிக்கின்றது. இங்கு வளர்ச்சியும்
இனப்பெருக்கமும் பரஸ்பரம் உள்ளட க்கிய
செயல்பாடுகளாக விளங்குகின்றன.

**செல் அமைப்பு**

அனைத்து உயிரினங்களும் செல்களால்
ஆனவை. செல்களின் அடிப்படையில் உயிரினங்கள்
தொன்மையுட்கரு / தொல்லுட்கரு உயிரிகள்,
உண்மையுட்கரு / மெய்யுட்கரு உயிரிகள் என
இரண்டு வகைகளா கப் பிரிக்கப்பட்டுள்ளன .
தொல்லுட்கரு உயிரிகள் ஒரு செல் அமைப்புடையவை.
இவற்றுள் சவ்வினால் சூழப்பட்ட உட்கரு,
மைட்டோகாண்டிரியங்கள், எண்டோபிளாச வலை,கோல்கை உறுப்புகள் போன்ற சவ்வினால் சூழப்பட்ட
பல நுண்ணுறுப்புகளும் காணப்படுவதில்லை.
(எடுத்துக்காட்டு: பாக்டீரியங்கள், நீலப்பசும் பாசிகள்).
மெய்யுட்கரு உயிரிகள் ஒரு செல் (அமீபா) அல்லது
பல செல் (ஊடோகோணியம்) அமைப்புடையவை.
இவற்றுள் நன்கு வரையறுக்கப்பட்ட உட்கருவும்,
சவ்வினால் சூழப்பட்ட செல் நுண்ணுறுப்புகளும்
காணப்படுகின்றன. 

**இனப்பெருக்கம்**

இனப்பெருக்கம் உயிரினங்களின் அடிப்படைப்
பண்புகளில் ஒன்றாகும். இதன் மூலம், உயிரினங்கள்
அனைத்தும் தங்களை ஒத்த சந்ததிகளை
உருவாக்குகின்றன. இது பாலிலா இனப்பெருக்கம்,
பாலினப்பெருக்கம் என இரண்டு வகைப்படும்
(படம் 1.2). பாலிலா இனப்பெருக்கத்தின் மூலம் சில
அல்லது பல பண்புகளில் பெற்றோரை
ஒத்தசந்ததிகள் தோற்றுவிக்கப்ப டுகின்றன. ஆனால்
பாலினப்பெருக்கம், மறுகூட்டிணைவு வாயிலாக
வேறுபாடுகளைச் சந்ததிகளில் கொண்டு வருகிறது.
உயிரினங்களில் பாலிலா இனப்பெருக்கமானது
கொனிடியங்கள் (ஆஸ்பர்ஜில்லஸ்),
மொட்டுவிடுதல் (ஹைட்ரா, ஈஸ்ட்), இரு பிளவுறுதல்
(பாக்டீரியங்கள், அமீபா), துண்டாதல்
(ஸ்பைரோகைரா), புரோட்டோனிமா (மாஸ்கள்),
மீளுருவாக்கம் (பிளனேரியா) ஆகியவற்றின் மூலம்
நடைபெறுகிறது. வேலைக்காரத் தேனீக்கள் மற்றும்
கோவேறு கழுதைகளில் (Mules) மலட்டுத்தன்மையின்
காரணமாக இனப்பெருக்கம் நடைபெறுவதில்லை.

![உயிரி உலகம்](/books/biology/unit-1/the-living-world/2.2.png )

படம் 1.2: பாலிலா இனப்பெருக்க முறைகள்

(அ) கொனிடியங்கள் தோன்றுதல் – பெனிசீலியம்

(ஆ) மொட்டுவிடுதல் – ஈஸ்ட் 
(இ) துண்டாதல் – ஸ்பைரோகைரா 
(ஈ) மீளுருவாக்கம் - பிளனேரியா

**தூண்டலும் துலங்களும்**

உயிரினங்கள் அனைத்தும் அவற்றின்
சுற்றுப்புறத்தை நன்கு உணரக்கூடியன. இயற்பியல், வேதியியல், மற்றும் உயிரியல் சார்ந்த
தூண்டல்களுக்குத் தகுந்த துலங்கள்களை
வெளிப்படுத்துகின்றன. விலங்குகள் அவற்றின்
உணர்வு உறுப்புகள் மூலம் சுற்றுப்புறத்தை நன்கு
உணர்ந்து கொள்கின்றன. இதனை உணர்வுநிலை
என்கிறோம். தாவரங்கள் சூரியஒளியை நோக்கி
வளைவதும், தொட்டாற்சிணுங்கி தாவர இலைகள்
தொட்டவுடன் மூடிக்கொள்வதும், தாவரங்களில்
காணப்படும் தூண்டல்களுக்கேற்றதுலங்கல்களுக்கு
எடுத்துக்காட்டுகளாகும். இவ்வகை துலங்கல்கள்
உறுத்துணர்வு என அழைக்கப்படுகின


**சமநிலைப்பேணுதல் (Homeostasis)**

சுற்றுச்சூழலுக்கேற்ப உயிரினங்கள் தங்களை
ஒழுங்குபடுத்திக் கொள்வதுடன் சீரான
உடல்நிலையையும் பாதுகாத்துக் கொள்கின்றன.
இது சமநிலைப்ேபணுதல் என்று
அழைக்கப்படுகிறது. இந்நிலை உயிரினங்கள்
சூழ்நிலைக்கேற்ப அகநிலையை நிலைப்படுத்திக்
கொண்டு வாழ உதவுகிறது.

**வளர்சிதை மாற்றம் (Metabolism)**

உயிருள்ள செல்களில் நடைபெறுகின்ற
அனைத்து வேதிவினைகளையும் சேர்த்துs
ஒட்டுமொத்தமாக வளர்சிதை மாற்றம் என்கிறோம்.
இது இரண்டு வகைகளாகப் பிரிக்கப்பட்டுள்ளது.
அவை வளர் மாற்றம், சிதைவு மாற்றம் ஆகும். இவை
இரண்டிற்கும் இடையேயான வேறுபாடுகள்
அட்டவணை 1.1-ல் கொடுக்கப்பட்டுள்ளன.

**அட்டவணை 1.1 : வளர்மாற்றம் மற்றும் சிதைவுமாற்ற வினைகளுக்கிடையேயான வேறுபாடுகள்**


| வளர் மாற்றம் |  சிதைவு மாற்றம் |   |   |   |
|---|---|---|---|---|
|புரோட்டோபிளாச கட்டமைப்பு வினைகள்  | சிதைவூட்டும் வினைகள் |   |   |   |
| சிறுசிறு மூலக்கூறுகள் இணைந்து பெரிய மூலக்கூறு உண்டாக்கப்படுகிறது | பெரிய மூலக்கூறு சிறுசிறு மூலக்கூறுகளாக உடைக்கப்படுகிறது|   |   |   |
| வேதிய ஆற்றல் உருவாக்கப்பட்டு சேமிக்கப்படுகிறத |  சேமிக்கப்பட்ட வேதிய ஆற்றல் வெளிவிடப்பட்டு பயன்படுத்தப்படுகிறத |  |   |   |
| எடுத்துக்காட்டு: அமினோ அமிலங்கள் சேர்ந்து புரதம் உற்பத்தியா | எடுத்துக்காட்டு: குளுக்கோஸ் மூலக்கூறு நீராகவும்,\\(CO_2\\) ஆகவும் சிதைவுறுதல். | |||

இவைகளைத் தவிர இயக்கம், உணவூட்டம்,
சுவாசித்தல், கழிவு நீக்கம் போன்ற பல பொதுவான
பண்புகளும் உயிரினங்களிடையேகாணப்படுகின்றன.

உயிரினங்களின் அமைப்புமுறையின்
படிநிலைகள், அணுக்களிலிருந்து தொடங்கி
உயிர்க்கோளத்தில் முடிவடைகிறது. ஒவ்வொரு
படிநிலையும் தனித்திருக்கும்போது அவை
வாழத்தகுதியற்றதாகின்றன, மாறாகப் பலநிலைகள்
ஒருங்கிணையும்போது அவை வாழத்
தகுதியுள்ளவையாகின்றன. (படம் 1.3)

![உயிரி உலகம்](/books/biology/unit-1/the-living-world/3.3.png )

**படம் 1.3: உயிரினங்களின் அமைப்புமுறையின்
படிநிலைகள் மற்றும் ஒருங்கமைப்பு**

**செயல்பாடு 1.1**

அருகில் உள்ள நீரில்லத்திற்கு (Aquarium) சென்று
வாலிஸ்னேரியாவின் இலைகள் அல்லது
கேராவின் உடலத்தினை (கணுவிடைப் பகுதியை)
சேகரித்து, அதனை நுண்ணோக்கியில் உற்று
நோக்கவும். அவ்வாறு நோக்கும் போது தாவரத்தின்
செல்களை மிகத் தெளிவாகக் காணலாம். அப்போது
செல்லினுள் சைட்டோபிளாசத் தின் இயக்கத்தைக்
காணமுடிகிறதா? ஆம் எனில், அவ்வாறு செல்லினுள்
நடைபெறும் சைட்டோபிளாச இயக்கம்
சைட்டோபிளாச நகர்வு அல்லது சைக்ளோசிஸ்
(Cyclosis) என்று அழைக்கப்படுகிறது.

**1.2. வைரஸ்கள் (Viruses)**

அண்மைக்காலத்தில்
செய்தித்தாள்களில் வந்த
தலைப்புச்செய்திகளைப்
படித்ததுண்டா? EBOLA,
ZIKA, AIDS, SARS, H1N1 

![உயிரி உலகம்](/books/biology/unit-1/the-living-world/4.4.png )

போன்றபல சொற்களைக் கேள்விப்பட்டுள்ளீர்களா?
இவைகள் மனிதர்களில் மிகக்கடுமையான
நோய்களை ஏற்படுத்தக்கூடியதும், ‘உயிரியியலின்
புதிர்’ என்று அழைக்கக்கூடியதுமான
வைரஸ்களாகும். முன்பாடப்பகுதியில் உயிரி
உலகத்தின் பண்புகளைப் பற்றி கற்றிருக்கிறோம்.
இப்பாடப்பகுதியில் உயிரி உலகத்தையும், உயிரற்ற
உலகத்தையும் இணைக்கக்கூடிய வைரஸ்களைப்
பற்றி விவாதிக்க உள்ளோம்.

இலத்தீன் மொழியிலிருந்து பெறப்பட்ட
’வைரஸ்’ என்ற சொல்லுக்கு ‘நச்சு’ என்று பொருள்.
வைரஸ்கள் மீநுண்ணிய, செல்லுக்குள்ளே வாழும்
நிலைமாறா ஒட்டுண்ணிகள் ஆகும். இவை புரத
உறையால் சூழப்பட்ட உட்கரு அமிலத்தைப் (Nucleic
acid) பெற்றுள்ளன . இயற்கையான அமைப்பில் DNA
அல்லது RNA உட்கரு அமிலத்தை இவைகள்
பெற்றுள்ளன. வைரஸ்களைப் பற்றிய படிப்பின்
பிரிவு ’வைரஸ் இயல்’ என்று அழைக்கப்படுகிறது.

![உயிரி உலகம்](/books/biology/unit-1/the-living-world/5.5.png ) 

அமெரிக்க விஞ்ஞானியான இவர் 1935 ஆம் ஆண்டில் நோயுற்ற
புகையிலைச் சாற்றிலிருந்து வைரஸ்களைப் படிகப்படுத்தினார். இவர் 1946 ஆம் ஆண்டு வேதியியல்
பிரிவிற்கான நோபல் பரிசை Dr. J.H. நார்த்ட்ராப்புடன் சேர்ந்து பெற்றார்.

**1.2.1 வைரஸ் இயலின் மைல்கற்கள்**

1796 பெரியம்மைக்கு எட்வர்ட் ஜென்னர்
தடுப்பூசி கண்டுபிடித்தார்.

1886 அடால் ப் மேயர் புகையிலை தேமல் நோய்
வைரஸின் (Tobacco Mosaic Virus)
தொற்றுத்தன்மையை, தேமல் பாதித்த
இலைச்சாற்றைப் பயன்படுத்தி விளக்கினார்.

1892 டிமிட்ரி ஐவான்ஸ்கி வைரஸ்கள்
பாக்டீரியங்களை விடச்சிறியது என
நிரூபித்தார்.

1898 M.W. பெய்ஜிரிங்க் புகையிலையில் உள்ள
தொற்றுதல்
காரணியை
“தொற்றுத் தன்மை
வாய்ந்த உயிருள்ள
திரவம்” (Contagium
vivum fluidum)
என்று அழைத்தார்.

1915 F.W. ட்வார்ட் –
பாக்டீரியங்களில்
வைரஸ்
தொற்றுதலை
கண்டறிந்தார்.

1917 டி’ ஹெரில்லி – “பாக்டீரியஃபாஜ்” எனும்
சொல்லைப் பயன்படுத்தினார்.

1984 லுக் மான்டக்னர் மற்றும் இராபர்ட் கேலோ
- HIV-யை (மனித நோய் எதிர்ப்புசக்தி
குறைக்கும் வைரஸ்) கண்டுபிடித்தனர்.

**1.2.2 அளவும் வடிவமும்**

வைரஸ்கள் மிக நுண்ணிய துகள்களாகும்.
இவை பாக்டீரியங்களை விடச் சிறியவை. பொதுவாக
20nm முதல் 300nm வரை விட்டமுடையவை. (1nm
(நானோமீட்டர்) = 10-9 மீட்டர்). பாக்டீரியஃபாஜ்கள்
10nm முதல் 100nm வரை அளவுடையவை. TMV
வைரஸின் அளவு 300 x 20 nm ஆகும்.

வடிவம், சீரமைவின் அடிப்படையில்
வைரஸ்கள் பொதுவாகக் கீழ்க்கண்ட மூன்று
முக்கிய வகைகளாகக் காணப்ப டுகின்றன (படம் 1.4).

i. கனசதுரவடிவம் –எடுத்துக்காட்டு: அடினோ
வைரஸ், ஹெர்ப்பஸ் வைரஸ்

ii. சுருள் வடிவம் –எடுத்துக்காட்டு:
இன்புளுயன்சா வைரஸ், TMV

iii. சிக்கலான அல்லது இயல்பற்ற வடிவம்
எடுத்துக்காட்டு: பாக்டீரியஃபாஜ்,
வாக்ஸினியா வைரஸ்.

**1.2.3 வைரஸ்களின் பண்புகள்**

**உயிருள்ள பண்புகள்**

- உட்கரு அமிலம், புரதம் கொண்டிருத்தல்.
- திடீர்மாற்றம் அடையும் திறன்.
- உயிருள்ள செல்லுக்குள் மட்டுமே
பெருக்கமடையும் திறன்.
- உயிரினங்களில் நோயை
உண்டாக்கும் திறன்.
- உறுத்துணர்வு உள்ளவை.
- குறிப்பிட்ட ஓம்புயிர்ச்சார்பு
கொண்டவை.

**உயிரற்ற பண்புகள்**

 - படிகங்களாக்க முடியும்.
 - வளர்சிதை மாற்றம் காணப்படுவதில்லை.

 ![உயிரி உலகம்](/books/biology/unit-1/the-living-world/6.6.png ) 

**அட்டவணை 1.2: வைரஸ்களின் பல்வேறு வகுப்புகள்**

| வகுப்பு |  எடுத்துக்காட்டு |   |   |   |
|---|---|---|---|---|
| வகுப்பு 1 - dsDNA கொண்ட வைரஸ்கள்  | அடினோ வைரஸ்கள் |   |   |   |
| வகுப்பு 2 - வெளிப்பாடடையும் ssDNA கொண்ட வைரஸ்கள் | பார்வோ வைரஸ்கள் |   |   |   |
| வகுப்பு 3 - dsRNA கொண்ட வைரஸ்கள | ரியோ வைரஸ்கள் |  |   |   |
| வகுப்பு 4 - வெளிப்பாடடையும் ssRNA கொண்ட வைரஸ்கள் | டோகா வைரஸ்கள் |  |   |   |
| வகுப்பு 5 - வெளிப்பாடடையாத ssRNA கொண்ட வைரஸ்கள் | ராப்டோ வைரஸ்கள் |  |   |   |
| வகுப்பு 6 - வெளிப்பாடடையும் ssRNA-RT: கொண்ட வைரஸ்கள் வாழ்க்கைச் சுழற்சியில்
DNAவுடன் பெருக்கம் அடைபவை | ரெட்ரோ வைரஸ்கள் |  |   |   |
| வகுப்பு 7 - dsDNA-RT: கொண்ட வைரஸ்கள், வாழ்க்கைச் சுழற்சியில் RNA-வுடன் பெருக்கம் 
அடைபவை  | ஹெபாட்னா வைரஸ்கள்
 | |||
- ஓம்புயிரிக்கு வெளியேசெயல்படும் திறனற்றவை

- தன்னிச்சையான செயல்பாடுகள் எதுவும் காணப்படுவதில்லை.

- ஆற்றலை வெளிப்படுத்தும் நொதிகளின் தொகுப்பு காணப்படுவதில்லை.

**1.2.4 வைரஸ்களின் வகைப்பாடு**

வைரஸ்களுக்கான பல்வேறு வகைப்பாடுகள்
வெளிவந்தபோதிலும் 1971 ஆம் ஆண்டில் டேவிட்
பால்டிமோர் வெளியிட்ட வகைப்பாடு இங்கே
கொடுக்கப்பட்டுள்ளது. இவ்வகைப்பாடு RNA
பெருக்கமடையும் தன்மை, மரபணு தொகையத்தின்
(Genome) இயற்கைத்தன்மை (ஓரிழை (ss) அல்லது
ஈரிழை (ds)), மரபணுக்கள் RNA அல்லது DNA,
தலைகீழ் மாற்றத்திற்கான நொதியை (Reverse
transcriptase – RT) பயன்படுத்துதல், ஓரிழை RNA
வெளிப்பாடடையும் அல்லது வெளிப்பாடடையாத
ஆகிய பண்புகளை அடிப்படையாக வைத்து
உருவாக்கப்பட்டது. இந்த வகைப்பாட்டில்
வைரஸ்கள் ஏழு வகுப்புகளாக
வகைப்படுத்தப்பட்டுள்ளன (அட்டவணை 1.2).

**வைரஸ்களின் மரபணுதொகையம்**

இரண்டு வகையான உட்கரு அமிலங்களில்
வைரஸ்கள் DNA அல்லது RNA ஒன்றை மட்டுமே
கொண்டிருக்கும். வைரஸ்களில் காணக்கூடிய
உட்கரு அமிலங்கள் நீண்ட இழை போன்றோ,
வட்டமாகவோ இருக்கும். பொதுவாக உட்கரு
அமிலம் ஒரே அலகாகக் காணப்ப டுகிறது. ஆனால்
காயக்கழலை (Wound tumour) வைரஸ்களிலும்,
இன்புளுயன்சா வைரஸ்களிலும் உட்கரு அமிலம்
சிறுசிறு துண்டுகளாகக் காணப்படும். DNA வைக்
கொண்டுள்ள வைரஸ்கள் ‘டீஆக்ஸிவைரஸ்கள்’
என்றும், RNA வைக் கொண்டுள்ள வைரஸ்கள்
‘ரிபோவைரஸ்கள்’ என்றும் அழைக்கப்படுகின்றன.
பெரும்பாலான விலங்கு, பாக்டீரிய வைரஸ்கள்
DNA வைரஸ்களாகும். (HIV விலங்கு வைரஸாக
இருப்பினும் RNA வைக் கொண்டுள்ளது). தாவர
வைரஸ்கள் பொதுவாக RNA வைக் கொண்டுள்ளன .
(காலிஃபிளவர் தேமல் வைரஸ்கள் DNA வைப் பெற்றுள்ளன). உட்கரு அமிலங்கள் ஓரிழை
அல்லது ஈரிழையால் ஆனவை. உட்கரு
அமிலங்களின் அடிப்படையில் வைரஸ்கள் நான்கு
வகைகளாகப் பிரிக்கப்பட்டுள்ளன. அவை ssDNA
வைரஸ்கள் (பார்வோ வைரஸ்கள்), dsDNA
வைரஸ்கள் (பாக்டீரியஃபாஜ்கள்), ssRNA
வைரஸ்கள் (TMV) மற்றும் dsRNA வைரஸ்கள்
(காயக்கழலை வைரஸ்).

#### 1.2.5 புகையிலை தேமல் வைரஸ் (TMV)
புகையிலை தேமல் வைரஸ், 1892 ஆம் ஆண்டில்
டிமிட்ரி ஐவனாஸ்கி என்பவரால் நோயுற்ற
புகையிலைத் தாவரத்திலிருந்து கண்டறியப்பட்டது.
இது செடிப்பேன் (Aphids), வெட்டுக்கிளி (Locust),
போன்ற கடத்திகள் வழியாக நோயுற்ற
தாவரங்களிலிருந்து பிற தாவரங்களுக்குப் பரவுகிறது.
முதன்முதலாகக் கண்ணுக்குப் புலப்படக்கூடிய
நோயின் முக்கிய அறிகுறியாக நரம்பிடைப்
பச்சையசோகையைக் கூறலாம். மேலும்
குறிப்பிடத்தக்க மஞ்சள் மற்றும் பசுமைநிற தேமல்
புள்ளிகள் இலைகளில் காணப்படுகின்றன. இதுவே
தேமல் நோயின் அறிகுறிகளாகும். உருக்குலைந்த,
கீழ்நோக்கி மடிந்த இளம் இலைகள் தோன்றுவதால்
தாவரத்தின் வளர்ச்சி குன்றி மகசூல்பாதிக்கப்ப டுகிறது.
அமைப்பு
மின்னணு நுண்ணோக்கியைப் பயன்படுத்தி
மேற்கொண்ட ஆய்வு புகையிலை தேமல் வைரஸ்கள்
(TMV) கோல் வடிவமைப்பு பெற்றுள்ளதை
உறுதிசெய்கிறது (படம் 1.4 ஆ). சுருளமைவுடைய
இந்த வைரஸின் அளவு 300 x 20nm எனக்
கண்டறியப்பட்டுள்ளது. இதன் மூலக்கூறு எடை
39 x 106 டால்டன்க ள் ஆகும். விரியான் எனப்படும்
வைரஸ் துகள் இரண்டு முக்கியப்
பகுதிப்பொருட்களான கேப்சிட் என்ற புரத
உறையையும், மையத்தில் உட்கரு அமிலத்தையும்
கொண்டுள்ளது. புரதஉறைஏறத்தாழ 2130 அமைப்பில்
ஒத்த கேப்சோமியர்கள் என்று அழைக்கப்படும் புரதத்
துணை அலகுகளால் ஆனது. இவை வைரஸின்
மையத்தில் காணப்படுகின்ற ஓரிழை RNA வைச் சூழ்ந்து அமைந்திருக்கின்றன. ஒரு முழு TMV துகள்
உருவாவதற்கான மரபியல் தகவல் முழுவதும் RNA
வில் உள்ளது. TMV வைரஸின் RNA 6,500
நியூக்லியோடைட்களைக் கொண்டுள்ளது.

#### 1.2.6 பாக்டீரியஃபாஜ் (Bacteriophage)
பாக்டீரியங்களைத்தாக்கி அழிக்கும் வைரஸ்கள்
பாக்டீரியஃபாஜ்கள் என்று அழைக்கப்படுகின்றன.
இதன் நேரடியான பொருள் 'பாக்டீரிய உண்ணிகள்'
(கிரேக்கம்: ஃபாஜின் = உண்ணுவது). மண், கழிவுநீர்,
பழங்கள், காய்கறிகள், பால் போன்றவற்றில்
ஃபாஜ்கள் அதிகளவில் காணப்படுகின்றன.
T4 பாக்டீரியஃபாஜின் அமைப்பு
T4ஃபாஜ்கள் தலைப்பிரட்டை வடிவம்
கொண்டவை. இவை தலை, கழுத்துப்பட்டை, வால்,
அடித்தட்டு, வால் நார்கள் ஆகியவற்றைக்
கொண்டுள்ளன (படம் 1.4 இ). அறுங்கோணவடிவம்
கொண்ட தலைப்பகுதி 2000 ஒத்த புரதத்துணை
அலகுகளால் ஆனது. நீண்ட சுருள் வடிவத்தைக்
கொண்ட வாலின் மையப்பகுதி உள்ளீடற்றது. இது
தலையுடன் கழுத்துப்பட்டை மூலம்
இணைக்கப்பட்டுள்ளது. வாலின் முடிவுப்பகுதியில்
அடித்தட்டு இணைந்துள்ளது. அடித்தட்டு ஆறு வால்
நார்களையும், ஆறு முட்களையும் பெற்றுள்ளது.
இத்தகைய, நார்கள் பெருக்க ச் சுழற்சியின்போது
ஓம்புயிரி பாக்டீரிய செல்லின் செல் சுவருடன்
ஃபாஜ்கள் ஒட்டிக்கொள்ள உதவுகின்றன.
தலைப்பகுதியில் 50µm அளவுடைய ஈரிழை DNA
மூலக்கூறு இறுக்கமாக அடைக்கப்பட்டுள்ளது.
ஃபாஜின் நீளத்தை விட அதன் DNA மூலக்கூறின்
நீளம் 1000 மடங்கு அதிகமாகும்.

### 1.2.7 பெருக்கமுறை அல்லது ஃபாஜ்களின்
வாழ்க்கைச் சுழற்சி
இரண்டு வெவ்வேறு வகையான வாழ்க்கைச்
சுழற்சிகள் மூலம் ஃபாஜ்கள் பெருக்கமடைகின்றன.
(அ) சிதைவு அல்லது வீரியமுள்ள சுழற்சி
(ஆ) உறக்கநிலை அல்லது வீரியமற்ற சுழற்சி.
அ. சிதைவு சுழற்சி
இதில் புதிதாகத் தோன்றும் வைரஸ்கள்
செல்லுக்குள்ளேபெருக்க மடைந்து ஓம்புயிர் பாக்டீரிய
செல் வெடித்து விரியான்கள் வெளியேற்றப்படுகின்றன
படம் 1.5 (அ ). வீரியமுள்ள ஃபாஜின் பெருக்க ம்
கீழ்க்கண்ட படிநிலைகளில் நடைபெறுகிறது.
(i) ஒட்டிக் கொள்ளுதல் (Adsorption)
முதலில் ஃபாஜ் (T4) துகள்கள் (வைரஸ்கள்)
ஓம்புயிர்ச் செல்லின் (ஈ. கோலை) சுவருடன் ஒரு
தொடர்பினை ஏற்படுத்திக் கொள்கின்றன.
இவ்விரண்டிற்கும் இடையே ஃபாஜின் நார்கள் ஒரு
பிணைப்பை ஏற்படுத்துகின்றன. இது பாக்டீரிய 
செல்பரப்பில் குறிப்பிட்ட ஏற்பெல்லை மூலமாக
நிகழ்கிறது. வால்நார்களின்
லிப்போபாலிசாக்கரைட்கள் ஃபாஜ்களின்
ஏற்பிகளாகச் செயல்படுகின்றன. பாக்டீரியத்துடன்
ஃபாஜ்கள் ஏற்படுத்தும் ஒத்தேற்பு நிகழ்வுகள்
அனைத்தும் உள்ளடக்கியது பரப்பிரங்கல்
(Landing) எனப்படும். வால்நார்க ளுக்கும் பாக்டீரிய
செல்களுக்கும் இடையேயான தொடர்பு உறுதி
செய்யப்பட்டவுடன் வால் நார்கள் வளைந்து
பொருந்தி அடித்தட்டு மற்றும் முட்களினால்
பாக்டீரிய செல்களின் மீது நன்கு பொருத்தப்படுகிறது.
இந்நிகழ்வானது குத்துதல் (Pinning) எனப்படுகிறது.
(ii) ஊடுருவுதல் (Penetration)
இயங்கு முறை மற்றும் நொதியைப் பயன்படுத்தி
ஓம்புயிரி செல்சுவர் கரைக்கப்பட்டு ஊடுருவுதல்
நடைபெறுகிறது. இந்நிகழ்வின் போது பிணைக்கப்பட்ட
பகுதியில் வைரஸின் நொதியான லைசோசைம்களைப்
பயன்படுத்திப் பாக்டீரியத்தின் செல்சுவர்
சிதைக்கப்படுகிறது. வாலுறை சுருங்குவதால் (ATP
ஆற்றலைப் பயன்படுத்தி) ஃபாஜ் தடித்தும்
குட்டையாகவும் காணப்படுகிறது. இதனையடுத்து
அடித்தட்டின் மையப்பகுதி விரிவடைகிறது. இதன்
வழியாக ஃபாஜின் DNA மூலக்கூறான து
தலைப்பகுதியிலிருந்து பாக்டீரிய செல்லுக்குள்
உள்ளீடற்ற மையக்குழாய் வழியாக வளர்சிதை மாற்ற
ஆற்றல் செலவின்றிச் செலுத்தப்படுகிறது. இவ்வாறு
பாக்டீரியாவினுள் DNA துகள் தன்னிச்சையாகச்
செலுத்தப்படுவது ஊடுதொற்றல் என
அழைக்கப்படுகிறது. ஊடுருவலுக்குப் பிறகு ஓம்புயிர்
செல்லுக்கு வெளியே காணப்படும் ஃபாஜின் வெற்று
புரத உறை ’வெறும் கூடு’ என்று அழைக்கப்படுகிறது.
(iii) உற்பத்தி செய்யப்படுதல் (Synthesis)
இந்நிலையில் பாக்டீரிய குரோமோசோமினை
சிதைவடையச் செய்வதுடன் புரத உற்பத்தியும் DNA
இரட்டிப்படைதலும் நடைபெறுகிறது. ஃபாஜின்
உட்கரு அமிலம், ஓம்புயிரி உயிரிணைவாக்கத்தை
(Biosynthetic machinery) தனது கட்டுப்பாட்டில்
கொண்டு வருகிறது. ஓம்புயிரியின் DNA செயலிழப்பு
செய்யப்பட்டு, பின்னர் துண்டுகளாக
உடைக்கப்படுகிறது. இந்நிலையில் ஃபாஜ் DNA
பாக்டீரியாவின் புரத உற்பத்தியை தடுத்து நிறுத்தி,
பாக்டீரிய செல்லின் வளர்சிதைமாற்றச் செயல்கள்
மூலம் ஃபாஜ் துகள்களின் புரத உற்பத்தியைத்
தூண்டுகிறது. அதேசமயத்தில் ஃபாஜ் DNAக்களும்
பெருக்கமடைகின்றன.
(iv) தொகுப்பும் முதிர்ச்சியும் (Assembly and
Maturation)
ஃபாஜ் DNA-க்களும் புரத உறைகளும் ஓம்புயிர்
செல்லினுள் தனித்தனியே உருவாக்கப்படுகின்றன. 
ின்னர் இவை த�ொகுக்கப்பட்டு (Assembly)
முழுமையான வைரஸ்களாக மாற்றப்படுகின்றன.
ஃபாஜ்களின் பகுதிகள் ஒன்று சேர்ந்து முழு வைரஸ்
துகள்களாக
மாறும்
நிகழ்ச்சியினை
