---
title: 'முக்கோணங்களின் முற்றொருமைகள்'
date: 2018-11-14T19:02:50-07:00
draft: false
weight: 5
extensions:
    - katex
---


**3.5.1 கூட்டுக்கோணங்களின் சூத்திரங்கள் அல்லது கூட்டல் அல்லது கழித்தல் முற்றொருமைகள் (Sum and difference identities or compound angles formulas)**

கூட்டுக்கோணங்கள் என்பது இரண்டு அல்லது அதற்கும் மேற்பட்ட கோணங்களின் கூடுதல்
ஆகும். \\( f (x + y) = f (x) + f (y) \ மற்றும் f (kx) = kf (x), ( k \\) என்பது ஒரு மெய்யெண்) போன்ற சார்புகளின்
தொடர்பை முக்கோணவியல் சார்புகள் பூர்த்தி செய்யாது. எடுத்துக்காட்டாக \\( cos ( \alpha + \beta ) \ne cos \alpha + cos \beta ,
sin (2 \alpha ) \ne 2 sin \alpha , tan 3 a \ne 3 tan \alpha \ இவ்வாறு sin ( \alpha + \beta ), cos ( \alpha + \beta )\\) .....  போன்ற சூத்திரங்களைக்தருவிப்பது அவசியம் மற்றும் அதைப் பயன்பாட்டு கணக்குகளில் கணக்கிடுவதற்கு பயன்படுத்தப்
படுகின்றன.

செவிப்பறையில் அழுத்தத்தை உருவாக்கும் அதிர்வுகளால் இசையானது உருவாகியுள்ளது. இசை
ஒலி சைன் வளைக்கோட்டு வரைபடங்கள் மாதிரிகளாக இருக்கலாம் (y = sin x அல்லது y = cos x
போன்ற வரைபடங்களைப் போன்றது), ஒன்றுக்கு மேற்பட்ட ஒலிகள் ஒலிக்கும்போது ஏற்படும் விளைவு
அழுத்தமானது ஒவ்வொரு தனிப்பட்ட ஒலிகள் ஏற்படும் அழுத்தத்தின் கூடுதலுக்குச் சமமாகும். இச்சூழலில்
முக்கோணவியலின் கூடுதல் மற்றும் கழித்தல் முற்றொருமைகள் முக்கியமாக பயன்படுத்தப்படுகின்றன.
அத்துடன் அலைகளின் பகுப்பாய்வில் முக்கோணவியலின் கூடுதல் மற்றும் கழித்தல் முற்றொருமைகள்
பயனுள்ளதாக இருக்கின்றன.

இரண்டு கோணங்களின் கூடுதலின் கொசைன் முற்றொருமையை முதலில் நாம் நிறுவுவோம்,
மற்றும் இதனை அனைத்து முக்கோணவியல் விகிதங்களுக்கும் நீட்டிப்போம்.

**முற்றொருமை 3.1 :** \\( cos ( \alpha + \beta ) = cos \alpha cos \beta - sin \alpha sin \beta \\)

**நிரூபணம் :**

O-ஐ மையமாகக் கொண்ட ஓரலகு வட்டத்தைக் கருத்தில் கொள்க. \\( P = P (1, 0) \\)என்க.
\\( \angle POQ = \alpha , \angle POR = \alpha + \beta மற்றும் \ \angle POS = - \beta \\)என்றமையும்படி Q, R மற்றும் S புள்ளிகளை ஓரலகு


![trigonometry](/books/maths/part-1/trigonometry/trigonometric-identities/3.15.png )


வட்டத்தில் படம் 3.15 இல் காட்டியபடி குறிக்க. \\( \alpha , \alpha + \beta \ மற்றும் - \beta \\)ஆகியவை திட்டநிலையிலுள்ளன.
இ ப்பொ ழு து Q, R ம ற் று ம் S ஆ கி ய பு ள் ளி க ள் ,\\( Q ( cos \alpha , sin \alpha ), R ( cos ( \alpha + \beta ), sin ( \alpha + \beta )) \\) ம ற் று ம் \\( S ( cos ( - \beta ), sin ( - \beta )) \\) ஆகக் கொடுக்கப் படுகிறது. \\( \triangle POR \ மற்றும் \triangle SOQ \\)ஆகியவை சர்வசமமுடையதாகிறது. 

எனவே, \\(PR = SQ , \ ஆனது \ PR^2 = SQ^2 \\) ஐக் கொடுக்கிறது.

ஆகவே,

\\( [ cos ( \alpha + \beta ) - 1 ]^2 + sin^2 ( \alpha + \beta ) = [cos \alpha - cos ( - \beta ) ]^2 + [ sin \alpha - sin ( - \beta ) ]^2 \\)

\\(-2 cos ( \alpha + \beta ) + 2 = 2 - 2 cos \alpha cos \beta + 2 sin \alpha sin \beta \\)

எனவே, \\( \ \ \ \   cos ( \alpha + \beta ) = cos \alpha cos \beta - sin \alpha sin \beta \\)

**குறிப்பு :**  (i) மேற்கண்ட நிரூபணத்தில் PR = SQ கூறுவது என்னவென்றால் ஒரு
வட்டத்தின் மீது இரண்டு புள்ளிகளுக்கிடையே உள்ள தொலைவு அதன்
ஆரம் மற்றும் மையக் கோணத்தை கொண்டு தீர்மானிக்கப்படுகிறது.

(ii) வில்கள் PR மற்றும் SQ ஆகியவை முறையே மையத்தில் தாங்கும் கோணம்
\\( \alpha + \beta \ மற்றும் \ \alpha + ( - b ) \\) ஆகும். எனவே PR = SQ. எனவே \\( ( cos \alpha , sin \alpha ) \ மற்றும்
\ ( cos ( - b ), sin ( - b )) \\) இக்கு இடைப்பட்ட தூரமும் \\( ( cos ( \alpha + \beta), sin ( \alpha + \beta )) \\) 
மற்றும் (1, 0) ஆகிய புள்ளிகளுக்கு இடைப்பட்ட தூரமும் சமம் ஆகும்.

(iii) மேலே உள்ள வருவித்தலில் \\( 0 \le \alpha < 2 \pi , 0 \le \beta < 2 \pi \\) ஆகும். சைன் மற்றும்
கொசைன் ஆகியவற்றின் சீர் சுழற்சித் தன்மையால் மேலே வருவித்த முடிவு
எந்த ஒரு \\( \alpha \ மற்றும் \ \beta \\) இக்கும் பொருந்தும்.

**முற்றொருமை 3.2 :** \\(cos ( \alpha - \beta ) = cos \alpha  cos \beta + sin \alpha  sin \beta \\)

**நிரூபணம் :**

\\( cos ( \alpha + \beta ) = cos \alpha cos \beta - sin \alpha sin \beta \\)என நமக்குத் தெரியும்,

இங்கு, \\( \ \ \ cos ( \alpha - \beta ) = cos [ \alpha + ( - \beta )] = cos \alpha cos ( - \beta ) - sin \alpha sin ( - \beta ) \\)

எனவே, \\( \ \ \ cos ( \alpha - \beta ) = cos \alpha  cos \beta + sin \alpha sin \beta \\)

**குறிப்பு :** (i) மேலே உள்ள முற்றொருமையில் \\( \alpha = \beta \\) எனப் பிரதியிடக் கிடைப்பது
\\( cos^2 \alpha + sin^2 \alpha  = 1 \\).

(ii) \\( \alpha  = 0 \ மற்றும் \ \beta = x \\)எனப் பிரதியிடக் கிடைப்பது \\( cos ( - x ) = cos x \\) இது ஒரு
இரட்டைச்சார்பு எனக் காட்டுகிறது.