---
title: 'முக்கோணவியல் சமன்பாடுகள்'
date: 2018-11-14T19:02:50-07:00
draft: false
weight: 6
---


அறியப்படாத கோணங்களினாலான, முக்கோணவியல் சார்புகளை உள்ளடக்கிய சமன்பாட்டை
முக்கோணவியல் சமன்பாடுகள் என்று அழைக்கலாம். அறியப்படாத கோணங்களின் மதிப்பு,
சமன்பாட்டைப் பூர்த்தி செய்தால் அதுவே **முக்கோணவியல் சமன்பாட்டின் தீர்வு** ஆகும்.

சார்பகத்தை கட்டுபடுத்தவில்லை என்றால், முக்கோணவியல் சார்பின் கால வட்ட பண்பின்
காரணத்தால் முக்கோணவியல் சமன்பாட்டிற்கு எண்ணற்ற தீர்வுகள் இருக்கும். சில சமன்பாடுகளுக்குத்
தீர்வு இல்லாமல் இருக்கும்

எடுத்துக்காட்டாக, \\(sin\\) θ = \\(\frac{3}{2}\\)
என்ற சமன்பாட்டிற்கு தீர்வு இல்லை காரணம் -\\(1 ≤ sin θ ≤ 1\\).


\\(sin θ = 0\\) என்ற சமன்பாட்டிற்கு எண்ணற்ற பல தீர்வுகள் உள்ளன அதாவது \\(θ = ±π,±2π,±3π,\\) ⋅⋅⋅

இவ்வாறு முக்கோணவியல் சமன்பாட்டின் தீர்வு எண்ணற்றவை மற்றும் அத்தீர்வுகள் கால
வட்டங்களில் காணப்படும்.

**பொதுத் தீர்வு (General Solution)**

ஒரு முக்கோணவியல் சார்பின் காலவட்டத்தின் உதவியுடன் பெறப்படும் ஒரு முக்கோணவியல்
சமன் பாட்டின் அனைத்து மதிப்புகள் அச்சமன்பாட்டின் **பொதுத் தீர்வு** என்று அழைக்கப்படும்.

**முதன்மைத் தீர்வு (Principal Solution)**

\\([0,2π]\\) அல்லது \\([-π,π]\\) இடைவெளிகளில் சமன்பாட்டைப் பூர்த்தி செய்யும் அறியப்படாத
கோணத்தின் எண்ணளவில் சிறிய எண் மதிப்பை **முதன்மை  தீர்வு** என்று அழைக்கலாம். இங்கு
நாம் முதன்மை தீர்வு வரையறுக்க \\([-π,π]\\) என்ற இடைவெளியை எடுத்துக் கொள்வோம். மேலும்
இந்த இடைவெளியில் இரண்டு தீர்வுகள் இருக்கலாம். இரண்டு தீர்வுகள் சரியாக இருந்தாலும் நாம்
எண்ணளவில் மிகச்சிறியதை எடுத்துக்கொள்வோம். இது நமக்கு முக்கோணவியல் சார்புகளுக்கு ஒத்த
முதன்மை சார்பகத்தை வரையறுக்க உதவுகிறது.

[ \\(\frac{-π}{2}\\) ,\\(\frac{π}{2}\\)] என்ற இடைவெளியில் சைன் சார்பின் முதன்மை மதிப்பு இருக்கிறது. அதாவது முதல்
அல்லது நான்காம் காற்பகுதியில் இருக்கிறது

\\([0,π]\\) என்ற இடைவெளியில் கொசைன் சார்பின் முதன்மை மதிப்பு இருக்கிறது. அதாவது முதல்
அல்லது இரண்டாம் காற்பகுதியில் இருக்கிறது.

[ \\(\frac{-π}{2}\\) ,\\(\frac{π}{2}\\)] என்ற இடைவெளியில் தொடுசார்பின் முதன்மை மதிப்பு இருக்கிறது. அதாவது முதல்
அல்லது நான்காம் காற்பகுதியில் இருக்கிறது.

**குறிப்பு** **:** (i) முக்கோணவியல் சமன்பாடுகள் முக்கோணவியல் முற்றொருமையிலிருந்து
வேறுபடுகின்றன.
ஏனென்றால் கோணம் θ- வின் அனுமதிக்கப்பட்ட
அனைத்து
மதிப்புகளுக்கு
முக்கோணவியல்
முற்றொருமைகள்
உண்மையாகும். ஆனால் அறியப்படாத சில குறிப்பிட்ட கோணங்களுக்கு
மட்டும் முக்கோணவியல் சமன்பாடுகள் செல்லுபடியாகும்.

(ii) முக்கோணவியல் சமன்பாடுகளுக்குத் தீர்வுகாணப் பொதுவான முறை
ஏதும் இல்லை. ஆனாலும் சில சமன்பாடுகளைக் காரணிப்படுத்தியும்; சில
சமன்பாடுகளைத் தனித் தனிச் சார்புகளாக மாற்றியும்; சில சார்புகளை
வர்க்கப்படுத்தியும் தீர்வு காணலாம் என்பதைக் கவனிக்கவும்.

முக்கோணவியல் சமன்பாடுகளைச் சில நேரங்களில் இருபுறமும் வர்க்கப்படுத்தும்
யுக்தியைப் பயன்படுத்தலாம். அச்சமயத்தில் தவறான தீர்வுகளும் கிடைக்க
வாய்ப்புள்ளது **(வெளிப்புறத்  தீர்வு - Extraneous solution)**. எடுத்துக்காட்டாக,
0 ≤ \\(x\\) < 360° எனும்போ து \\((sin x - cos x = 1)\\) எ ன்ற ச ம ன்பா ட் டி ன்
தீர்வுகாண இருபுறமும் வர்க்கப்படுத்தக் கிடைப்பது \\(( sin x - 1 )^2\\) = \\(cos^2 x\\)
 ⟹\\(2 sin x ( sin x - 1 )\\) = 0 அதாவது \\(x\\) = 0 \\(\frac{π}{2}\\) \\(π\\) என்ற தீர்வு கிடைக்கிறது.
ஆகவே, \\(x = 0\\) ஒரு தவறான தீர்வு. எனவே, வர்க்கப்படுத்தும் முறையில் சரியான
தீர்வு காணச் சரிபார்த்தல் செய்தல் வேண்டும்.

(iv) முக்கோணவியல் சமன்பாடுகளின் தீர்வுகளை எழுதும்போது ஆரையன் அளவு
அதிகம் பயன்படுத்தப்படுகிறது.

இப்போது நாம் வெவ்வேறு வடிவில் உள்ள முக்கோணவியல் சமன்பாடுகளின் தீர்வை காண்போம்.

**(i) \\(sin θ = k ( - 1 ≤ k ≤ 1)\\) என்ற அமைப்பிலுள்ள சமன்பாட்டின் தீர்வு:**

\\(sin α = k\\) என்றவாறு எண்ணளவில் சிறிய கோணம் \\(α\\) என எடுத்துக்கொள்வோம்.
எனவே,

\\\[sinθ  = sinα\\\]

\\[sinθ - sinα = 0\\]


\\[2cos(\frac{θ+α}{2} sin(\frac{θ-α}{2}) = 0\\]

இதன் மூலம் \\(cos\\) \\(\frac{θ+α}{2}\\) = 0 அல்லது  \\(sin\\) ( \\(\frac{θ-α}{2}\\) ) = \\(0\\) என நமக்குக் கிடைக்கிறது.


இங்கு, \\[cos \frac{θ+α}{2} = 0 | இங்கு, sin \frac{θ-α}{2} = 0,  \\]

