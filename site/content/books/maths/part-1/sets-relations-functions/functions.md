---
title: 'சார்புகள்'
date: 2018-11-14T19:02:50-07:00
draft: false
weight: 6
---


ஆகாய வெளியில் ஒரு பொருள் நகர்கிறது எனவும், மேலும் அந்த பொருளை ஒரு புள்ளியாகவும்
எடுத்துக்கொள்வோம். கால நேரத்தினைப் பொறுத்து பொருளின் நிலையும் மாறும். கணித முறையில்,
எந்த நேரத்திலும் \\(\R^3\\) என்ற முப்பரிமாண வெளியில் அப்புள்ளி ஒரு இடத்தினைப் பெறுகிறது. கால
நேரத்தினை 0 -லிருந்து 1 வரையிலான இடைவெளியாகக் கொள்வோம். இந்த இடைவெளியில்
பொருளின் இடப்பெயர்வு அல்லது செயல்பாடானது பொருளின் நிலையினை முடிவு செய்கிறது. மாற்று
மொழியில் கூறுவதாயின் ஒவ்வொரு \\(t \in [0,1]\\)-க்கும் பொருளின் செயல்பாடானது \\(\R^3\\) -ல் ஒரு
புள்ளியை தருகிறது. t எனும் எந்நேரத்திலும் பொருளின் நிலையினை \\(f(t)\\) எனக் குறிக்கலாம்.

இன்னொரு உதாரணமாக நேர்க்கோட்டினைக் குறிக்கும் சமன்பாடு \\(2x-y=0\\)-ஐ
எடுத்துக்கொள்வோம். இங்கு x எடுத்துக் கொள்ளும் ஒவ்வொரு மதிப்பிற்கும், \\(y\\) ஒரு மதிப்பினைப்
பெறும். இங்கு \\(y\\) -ன் நகர்வு அல்லது செயல்பாடு \\(x\\) -ஐ பொறுத்து அமையும். இந்த y -ஐ \\(f(x)\\) எனக்
குறிக்கலாம். இயற்கையில் இவ்வாறான நிகழ்வுகள் ஏராளமாக உள்ளன. இவற்றை ஆராயும் போது,
ஒரு கணியத்தின் மாறுபாடு மற்றொரு கணியத்தினை சார்ந்திருப்பதை அறியலாம்.

நேரத்திற்கும் பொருளின் நிலைக்கும் உள்ள த�ொடர்பு, \\(x\\) - அச்சுத் த�ொலைவுக்கும் \\(y\\) - அச்சுத்
த�ொலைவுக்கும் உள்ள த�ொடர்பு, மற்றும் இது போன்ற பல கருத்தாக்கங்கள் நூற்றாண்டுகளுக்கு முன்பே
‘சார்பு’ என்ற பெயரில் கையாளப்பட்டுள்ளது. கணிதவியலாளர் கேன்டர் என்பவருக்கு முன்னதாக,
சார்பானது ஒரு மாறி இன்னொரு மாறியுடன் கொண்டுள்ள இசைவு விதியாகவே உணரப்பட்டது.
அதற்குப் பின்னர் கணவியல் வளர்ச்சியின் காரணமாக சார்பு என்பது A என்ற கணத்தில் உள்ள
ஒவ்வொரு உறுப்புக்கும் B என்ற கணத்தில் உள்ள ஒரு தனித்த உறுப்பினை இணைக்கும் விதியாக
காணப்பட்டது. கணித ரீதியாக இசைவு மற்றும் விதி என்ற சொற்கள் முறையாக வரையறுக்கப்படவில்லை.
தற்கால கணிதத்தில் ‘த�ொடர்பு’ மூலமாக சார்பின் வரையறையானது முறையாக வரையறுக்கப்படுகிறது.

இதனை ஒரு விளக்க எடுத்துக்காட்டுடன் காண்போம். ஒரு வகுப்பில் உள்ள மாணவர்கள்
எழுதிய தேர்வினைப் பற்றி விவாதிப்பதாகக் கொள்வோம். இது ஒரு த�ொடர்பு என்பது புலப்படும்.

A என்பது தேர்வு எழுதிய மாணவர்களின் கணம் என்க. \\(B= \lbrace 0,1,2,3,...,100 \rbrace\\) என்பது
அவர்கள் பெறக்கூடிய சாத்தியமான மதிப்பெண்களின் கணம் என்க. த�ொடர்பு R -ஐ கீழ்க்கண்டவாறு
வரையறுப்போம்.

தேர்வில் a என்ற மாணவன் \\(b\\) என்ற மதிப்பெண் பெற்றிருந்தால் மாணவர் \\(a\\) -ஐ மதிப்பெண்
\\(b\\) யுடன் த�ொடர்புபடுத்தலாம்.

இந்த உதாரணத்திலிருந்து கீழ்க்காணும் கருத்துகள் பெறப்படுகிறது.

* ஒவ்வொரு மாணவரும் ஒரு மதிப்பெண்ணைப் பெற்றுள்ளனர். வேறுவிதமாகக் கூறினால்
அனைத்து \\(a \in A, (a,b) \in R\\) எனுமாறு ஏதேனும் ஒரு உறுப்பு \\(b \in B\\) -ல் இருக்கும்.
* ஒரே தேர்வில் ஒரு மாணவர் இரண்டு வெவ்வேறு மதிப்பெண் பெற்றிருக்க முடியாது.
வேறுவிதமாகக் கூறினால் ஒவ்வொரு \\(a \in A, (a,b) \in R\\) எனுமாறு உறுதியாக
ஒரே ஒரு உறுப்பு \\(b \in B\\) -ல் இருக்கும். இன்னும் வேறுவிதமாகக் கூறினால்
\\((a,b),(a,c) \in R\\) எனில் b = c ஆகத்தான் இருக்க முடியும்.

மேற்கூறிய இரண்டு பண்புகளையும் கொண்டிருக்கும் த�ொடர்பானது ஒரு சார்பாக அமையும்.
இப்போது சார்புகளைப் பற்றிய முறையான வரையறையைக் காண்போம்.

{{< box title="வரையறை 1.6" type="objective" >}}
\\(A\\) மற்றும் \\(B\\) ஆகியவை இரு கணங்கள் என்க. \\(A × B\\) –இன் உட்கணமானத் த�ொடர்பு \\(f\\)
ஆனது, \\(A\\)–லிருந்து \\(B\\)–க்கு வரையறுக்கப்படும் சார்பு (function) எனக் கூற வேண்டுமாயின்
கீழ்க்காணும் நிபந்தனைகளை நிறைவு செய்ய வேண்டும்.

(i) அனைத்து \\(a \in A\\) -க்கும் \\((a,b) \in f\\) எனுமாறு ஒரு உறுப்பு \\(b \in B\\) என அமைதல்
வேண்டும்.

(ii) \\(a \in A, (a,b) \in f\\) எனில் \\(b = c\\) என இருத்தல் வேண்டும்.

{{< /box >}}
அதாவது, சார்பகத்திலிருக்கும் ஒவ்வொரு உறுப்பும் வீச்சகத்திலுள்ள தனித்த ஒரு உறுப்புடன்
கோர்க்கும் த�ொடர்புதான் சார்பாகும்.

\\(f\\)-ன் சார்பகம் (domain) \\(A\\) மற்றும் \\(f\\) -ன் துணைச்சார்பகம் (co-domain) \\(B\\) ஆகும். \\((a, b)\\) ஆனது
\\(f\\)-ல் இருந்தால் \\(f(a)= b\\) என எழுதுவோம். உறுப்பு \\(b\\) -ஐ a-ன் பிம்பம் (image) என்றும்
\\(a\\) -ஐ b-ன் முன்பிம்பம் (pre-image) என்றும் கூறலாம். \\(f(a)\\) என்பது \\(a\\)-ல் f-ன் மதிப்பு ஆகும்.

\\(\lbrace b:(a,b) \in f\\) ,ஏத�ோ சில \\(a \in A\\) என்கிற கணத்தை சார்பின் வீச்சகம் (range) எனலாம்.
\\(B\\) ஆனது \\(\R\\) -ன் உட்கணமாக இருப்பின், அச்சார்பு மெய்மதிப்புடைச்சார்பு அல்லது மெய்மதிப்புச்சார்பு
(real valued function) எனலாம்.

இரண்டு சார்புகள் \\(f\\) மற்றும் \\(g\\) சமம் (equal) எனில் அவற்றின் சார்பகங்கள் சமமாக இருந்து
சார்பகத்திலுள்ள அனைத்து \\(a\\) -க்கும் \\(f(a)=g(a)//) என இருத்தல் வேண்டும்.

\\(f\\) என்பது, சார்பகம் A மற்றும் துணைச்சார்பகம் \\(B\\) யைக் கொண்ட சார்பாக இருப்பின் அதனை
\\(f:A\to B\\) என எழுதலாம். (நிகழ்வுக்கு ஏற்றபடி இதனை \\(f, A\\) -லிருந்து \\(B\\) அல்லது \\(f\\) ஆனது \\(A\\) -லிருந்து
\\(B\\) -க்குள்ள சார்பு எனப் படிக்கவும்.). மேலும் \\(f\\) ஆனது \\(A\\) -ஐ \\(B\\) உடன் கோர்த்தல் என்றும் கூறலாம்.
\\(f(a)=b\\) என்பதை f ஆனது \\(a\\) -ஐ \\(b\\) -க்கு இணைக்கிறது, \\(a\\) ஆனது \\(b\\) -ன் மேல் \\(f\\) ஆல்
இணைக்கப்படுகிறது என்றும் கூறலாம்.

சார்பின் வீச்சகம் என்பது துணைச்சார்பகத்தில் முன்பிம்பத்தைப் பெற்றுள்ள அனைத்து
உறுப்புகளின் கணமாகும். தெளிவாக, சார்பின் வீச்சகமானது துணைச்சார்பகத்தின் உட்கணமாகும்.
மேலும் சார்பின் முதல் நிபந்தனையானது சார்பகத்தில் உள்ள ஒவ்வொரு உறுப்பும் கண்டிப்பாக
பிம்பத்தினைப் பெற்றிருக்க வேண்டும் என்று கூறுகிறது. இரண்டாம் நிபந்தனையானது
சார்பகத்திலுள்ள உறுப்பானது இரண்டு அல்லது அதற்கும் மேற்பட்ட பிம்பங்களைப் பெற்றிருக்க கூடாது
என்றும் கூறுகிறது. ஒரு த�ொடர்பின் சார்பகத்தை நாம் \\(A\\) என்று அழைக்கவில்லை என்பதனை
கவனத்தில் கொள்ளவும். பிம்பங்கள் உள்ள \\(A\\) -ன் உறுப்புகளின் கணமே த�ொடர்பின் சார்பகமாகும்.
இயல்பாகவே, ஒருவருக்கு கீழ்க்காணும் ஐயங்கள் எழலாம்.

* ஆங்கில வரையறையில், பிம்பம் \\(a\\) -க்கு நிச்சயப் பெயர்க்குறியான “the“ என்பதையும்,
\\(b\\) -ன் முன்பிம்பத்திற்கு நிச்சயமற்ற பெயர்க்குறியான\\() “a“\\) என்பதையும் ஏன்
பயன்படுத்துகிறோம்?

* சார்பகத்திலுள்ள ஒவ்வொரு உறுப்பும் கண்டிப்பாக பிம்பங்களைப் பெற்றிருக்க வேண்டும்
என்று நிபந்தனையில் கூறப்பட்டுள்ளது. அதே போன்று துணைச்சார்பகத்தில் உள்ள
ஒவ்வொரு உறுப்பும் முன்பிம்பங்களைப் பெற்றிருக்க வேண்டும் என்ற நிபந்தனை
ஏதேனும் உண்டா? இல்லையெனில் ஏன்?

* சார்பகத்திலுள்ள ஒவ்வொரு உறுப்புக்கும் இரண்டு அல்லது அதற்கு மேலான பிம்பங்கள்
இருக்க இயலாது என்ற நிபந்தனையை அறிவோம். அதேபோன்று துணைச்சார்பகத்திலுள்ள
ஒரு உறுப்புக்கு இரண்டு அல்லது அதற்கு மேலான முன்பிம்பங்கள் இருக்க இயலுமா?
இல்லையெனில் காரணம் யாது?

சார்பகத்திலுள்ள ஒரு உறுப்புக்கு ஒரே ஒரு பிம்பம் மட்டுமே இருக்கும். ஆனால் வரையறையின்படி
துணைச்சார்பகத்திலுள்ள ஒரு உறுப்புக்கு ஒன்றுக்கு மேலான முன்பிம்பங்கள் இருக்க இயலும்.
எனவே சார்பகத்திலுள்ள உறுப்புக்கு பிம்பத்தைப் பற்றிப் பேசும்போது நிச்சயமான “the’’ யும்,
முன்பிம்பங்களைப் பற்றி பேசும்போது நிச்சயமற்ற பெயர்க்குறி \\(‘a’\\) உம் பயன்படுத்தப் படுகிறது. கடைசி
இரு வினாக்களுக்கு எந்தவித நிபந்தனைகளும் இல்லை. இதனை “மாணவர்கள் – மதிப்பெண்கள்“
இடையேயான உதாரணம் மூலம் அறியலாம்.

எல்லா சார்பும் த�ொடர்பாகும் என்பது உண்மை என்றாலும் எல்லாத் த�ொடர்பும் சார்பாகும்
என்று நம்மால் கூற இயலாது.
\\(f=\lbrace (a,1),(b,2),(c,2),(d,4) \rbrace\\) என எடுத்துக் கொள்வோம்.

\\(f\\) என்பது சார்பாக அமையுமா? கணம் " , \\(\lbrace a,b,c,d \rbrace\\) -லிருந்து கணம் -க்கு இது
சார்பாக அமையும். கணம் \\(\lbrace 1,2,4 \rbrace\\)-லிருந்து கணம் \\(\lbrace 1,2,,3,4 \rbrace\\)-க்கு இது சார்பாகாது.
ஏனெனில் \\(e\\) என்ற உறுப்பு பிம்பத்தைப் பெற்றிருக்கவில்லை. கணம் " , \\(\lbrace a,b,c,d \rbrace\\) -லிருந்து கணம்
\\(\lbrace 1,2,3,5 \rbrace\\), -க்கு இது சார்பாகாது. ஏனெனில் d -ன் பிம்பம் துணைச்சார்பகத்தில் இல்லை. அதாவது
f என்பது \\(\lbrace a,b,c,d \rbrace × \lbrace 1,2,3,5 \rbrace\\) -ன் உட்கணமாக அமையவில்லை. எனவே எப்பொழுதெல்லாம்
சார்புகளைக் கருதுகிறோமோ அப்பொழுதெல்லாம் சார்பகம் மற்றும் துணைச்சார்பகம்
வெளிப்படையாகக் குறிப்பிடப்பட வேண்டும்.

விளக்க எடுத்துக்காட்டு 1.1 -ம் ஒரு சார்பு ஆகும். அதன் சார்பகம் \\( \lbrace L,E,T,U,S,W,I,N \rbrace\\)
மற்றும் துணைச்சார்பகம் \\( \ lbrace O,H,W,X,V,Z,L,Q \rbrace\\) ஆகும். மேலும் விளக்க எடுத்துக்காட்டு 1.3
கூட ஒரு சார்பாக அமையும். அதன் சார்பகம் \\(\lbrace a, b, ..., z \rbrace\\) மற்றும் துணைச்சார்பகம் \\( \lbrace 1, 2, 3, ..., 26 \rbrace\\).

விளக்க எடுத்துக்காட்டு 1.2ல் மூன்று த�ொடர்புகள் உள்ளது.
\\( (i) y = 2x \ (ii) y = x2 \ (iii) y2 = x \\)

தெளிவாக முதல் இரண்டும் சார்புகள் ஆகும். ஆனால் மூன்றாவது உதாரணத்தில் சார்பகமும்
துணைச்சார்பகமும் R எனும்போது சார்பு அல்ல. மூன்றாவது உதாரணத்தில் ஒரே \\(x\\) -க்கு, நமக்கு
இரண்டு \\(y\\) மதிப்புகள் கிடைப்பது சார்பின் வரையறைக்கு முரணானது. ஆனால் இரண்டு த�ொடர்புகளாக
அதாவது \\(y=\sqrt{x}\\) மற்றும் \\(y=\sqrt{-x}\\) எனப் பிரித்து எழுதும்போது இரண்டும், சார்பகங்களாக குறையற்ற
மெய்யெண்களாகவும் துணைச்சார்பகங்களாக முறையே \\([0,\infin),(- \infin,0]\\) ஆகக் கொண்டு சார்புகளாக
அமையும்.

### சார்புகளை விவரிக்கும் வழிமுறைகள் (ways of representing functions)

#### (a) அட்டவணை முறை (Tabular form)
சார்பகத்தின் உறுப்புகள் \\(x_1,x_2,....x_n\\) என வரிசைப்படுத்தும்போது அட்டவணை முறையைப்
பயன்படுத்தலாம். சார்பக மதிப்புகளான  \\(x_1,x_2,....x_n\\) மற்றும் அதற்குரிய சார்பின் மதிப்புகளான
 \\(y_1,y_2,....y_n\\) முதலியன திட்டவட்டமான வரிசையில் பின்வருமாறு அட்டவணையாக அமைக்கலாம்.

 |  x  |  x_1  |  x_2  | ...  |  x_n  |
 |  y  |  y_1  |  y_2  | ...  |  y_n  |

 #### (b) வரைபட முறை (Graphical representation)

 சார்பகம் மற்றும் துணைச்சார்பகம் ஆகியவை \\(\R^3\\)-ன் உட்கணங்களாக அமையும்போது,
\\(x\\) -அச்சானது சார்பகத்தையும், \\(y\\) -அச்சானது துணைச்சார்பகத்தையும் \\(xy\\) -தளத்தில் குறிக்கும். விளக்க
எடுத்துக்காட்டு 1.2 -ல் சார்புகளை \\(f(x)=2x\\) ,\\(f(x)=x^2\\) எனக் குறிக்கப்பட்டுள்ளதை நினைவு
கூர்வோம். பொதுவாக, x ஆனது சாரா மாறியாகவும், y ஆனது சார்ந்த மாறியாகவும் செயல்படும்.
\\(x\\) என்பதனைக் கோணவீச்சம் அல்லது சார்பின் மாறி என்றும் \\(f(x)\\) -ஐ \\(x\\)-ல் சார்பு \\(f\\)-ன் மதிப்பு என்றும்
அழைக்கப்படுகிறது.

#### (c) பகுத்தாய்வு முறை (Analytical representation)

சார்பியல் த�ொடர்பு \\(y=f(x)\\) ஆகவும், \\(f\\) ஆனது ஒரு பகுப்பாய்வு கோவையை குறிப்பதாக
இருப்பின், \\(x\\) ஆல் உருவாக்கப்பட்ட சார்பு \\(y\\) -ஐ பகுப்பாய்வு முறையில் எழுதலாம்.
\\(x^3 + 5,\dfrac{\sin x+ \cos x}{x^2+1},\log x+5 \sqrt{x}\\) போன்றவை சில பகுப்பாய்வு கோவைகளுக்கு
உதாரணங்கள் ஆகும். அதாவது குறிப்பிட்ட கணிதச் செயல்பாடுகளை நிச்சயிக்கப்பட்ட வரிசையில்,
மாறிலிகள் அல்லது மாறிகளை மதிப்புகளாகக் கொண்ட எண்கள், எழுத்துகள் மூலம் குறிக்கும் ஒரு
குறியீட்டுத் த�ொடராகும்.
(i) \\(y=\frac {x-1}{x+1}\\)   (ii) \\(y=\sqrt{9-x^2}\\)  (iii) \\(y=\sin x+ \cos x\\)  (iv) \\(A=\pi r^2\\)

என்பவை பகுப்பாய்வு முறையில் வரையறுக்கப்பட்ட சில சார்புகள் ஆகும்.

பகுப்பாய்வு முறையில் எழுதும்போது இயற்கையாகச் சார்பகங்களை எளிமையாகக்
கண்டுபிடித்து விடலாம். அதாவது, வலது புறத்தில் உள்ள பகுப்பாய்வுக் கோவையினைக் காணும்
வகையில் அமைந்துள்ள \\(x\\) -ன் மதிப்புகளின் த�ொகுப்பு சார்பின் சார்பகமாகும்.

ஆகையால் சார்புகளின் இயல்பான சார்பகங்களில் சிலவற்றைக் காணலாம்

(i) \\(y=x^3+3-ன் சார்பகம் (- \infin,\infin)  (ii) y=x^4-2\\)
(iii) \\(y=\frac {x-1}{x+1}\\)-ன் சார்பகம் \\(\R - \lbrace -1 \rbrace\\)  (iv) \\(y=\sqrt{4-x^2}\\)-ன் சார்பகம் \\(-2 \le  x \le 2\\)

இப்போது பகுப்பாய்வு முறையில் அமைந்துள்ள, ஏற்கனவே விவரிக்கப்பட்ட
\\((i) y=2x\\)  (ii) \\(y=x^2\\)
(iii) \\(y=+ \sqrt{x}\\)  (iv)   \\(y=- \sqrt{x}\\)

ஆகிய சார்புகளின் சார்பகங்களை நினைவு கூர்வோம்.

சிற்சமயங்களில் பகுதிவாரியாக வரையறுத்துள்ள சார்புகளை நாம் பயன்படுத்துவோம்.
உதாரணமாக, கீழ்வருமாறு வரையறுக்கப்பட்டுள்ள சார்பு \\(f: \R \to \R\\) ஆகக் கருதுக.

\\[
    f(x) = \begin{cases}
   \\(0 &\text{if } - \infin < x \le -2 \\\\
   2x &\text{if }  - 2 < x \le 3 \\\\
   x^2  &\text{if }  3< x < \infin
\end{cases}
  \\]

 ஏதேனும் ஒரு புள்ளி \\(x\\) -க்கு \\(f\\)-ன் மதிப்பைக் காண, \\(x\\)-ன் மதிப்புகளைப் பொறுத்து, பொருத்தமான
வரையறையைக் கையாளவேண்டும். ஏதேனும் ஒரு மெய்யெண்ணுக்கு \\(f\\)-ன் மதிப்பினைக் கணக்கிட,
\\(x\\) ஆனது எந்த இடைவெளியில் உள்ளது என முதலில் கண்டறிய வேண்டும். பிறகு அதற்குரிய
வரையறையைப் பயன்படுத்தி அப்புள்ளியில் \\(f\\)-ன் மதிப்பைக் காண வேண்டும். உதாரணமாக,
\\(f(6)\\)-ன் மதிப்பைக் காண வேண்டுமாயின், இடைவெளி \\(3 \le x < \infin\\) -ல் 6 அமைந்துள்ளதால்
அதற்குரிய வரையறை \\(f(x)=x^2\\) -ஐ பயன்படுத்தி f(6)=36 எனக் காணலாம். இதே போன்று
\\(f(-1)=-2,f(-5)=0\\) என மதிப்புகளைக் காணலாம்.

சார்பானது \\(\R\\)-ன் உட்கணத்திலிருந்து அல்லது \\(\R\\)-லிருந்து வரையறுக்கப்பட்டால் சார்பின்
வரைபடத்தை நம்மால் வரைய இயலும். உதாரணமாக \\(f:[0:4] \to \R\\) என்ற சார்பு \\(f(x)=\frac{x}{2}+1\\)
\\(x \in [0:4]\\)என வரையறுக்கப்படும்போது \\( (x, \frac{x}{2}+1\\) என்ற வடிவில் உள்ள புள்ளிகளைப்
தளத்தில் குறிக்கலாம். இப்போது \\((0, 1)\\) மற்றும் \\((4, 3)\\) ஆகிய புள்ளிகளை இணைக்கும் நேர்க்கோட்டுத்
துண்டினைப் பெறலாம். [படம் 1.13].

![fraction Image logo](/books/maths/part-1/sets\fractions/fraction-img1.png "MarineGEO logo")

இன்னொரு உதாரணமாக, \\(f(x)=x^2+4,x \ge 0\\) என்ற சார்பினை எடுத்துக் கொள்வோம்.
இச்சார்பினை வரைபடம் மூலமாக படம் 1.14-ல் தரப்பட்டுள்ளது.

சார்பகத்தில் உள்ள ஒரு புள்ளி \\(x\\) என்க. புள்ளி x வழியாக ஒரு நிலைக்குத்துக்கோடு
வரைவோம். அது வளைவரையை \\(P\\) என்ற புள்ளியில் சந்திக்கிறது என்போம். அப்புள்ளி \\(P\\) வழியாக
ஒரு கிடைமட்டக் கோடு வரைந்தால் அது \\(y\\) அச்சில் சந்திக்கும் புள்ளி \\(f(x)\\) ஆகும். இதேப் போன்று
துணைச்சார்பகத்தில் உள்ள புள்ளி \\(y\\) வழியாகக் கிடைமட்டக் கோடு வரைந்தால் \\(y\\)-ன்
முன்-பிம்பத்தை கண்டறியலாம்.

\\(\R\\)-ன் உட்கணத்திலிருந்து \\(\R\\)-க்கு ஒரு தளத்தின் மேல் வரையப்படும் எந்த ஒரு
வளைவரையையும் சார்பு என்று சொல்ல முடியுமா? இல்லை, நம்மால் கூற இயலாது. அதைக்
கண்டறிய ஓர் எளிதான சோதனை உள்ளது.

### நிலைக்குத்துக் க�ோடு ச�ோதனை (Vertical line test)
நாம் முன்னர் குறிப்பிட்டபடி, சார்பகத்தில் உள்ள ஏதேனும் ஒரு புள்ளி \\(x\\) வழியாகச் செல்லும்
ஒரு நிலைக்குத்துக்கோடு, வளைவரையைச் சில புள்ளிகளில் சந்திக்கலாம். அப்போது \\(y\\) -ன்
ஆயத்தொலை \\(f(x)\\) ஆகும். சார்பகத்தில் உள்ள புள்ளி \\(x\\) வழியாகச் செல்லும் நிலைக்குத்துக்கோடு
வளைவரையை ஒன்றுக்கும் மேற்பட்ட புள்ளிகளில் சந்தித்தால், ஒரு x க்கு பல \\(f(x)\\) மதிப்புகளை நாம்
பெறலாம். ஆனால் இவ்வாறு சார்பில் அனுமதிக்கப்படுவதில்லை. மேலும், சார்பகத்திலுள்ள புள்ளி
வழியாகச் செல்லும் நிலைக்குத்துக்கோடு வளைவரையைச் சந்திக்கவில்லை எனில் \\(x\\) -க்கு எந்த
பிம்பமும் அங்கு இருக்காது. இதுவும் சார்பில் சாத்தியம் இல்லை. எனவே,

“சார்பகத்தில் உள்ள புள்ளி \\(x\\) வழியாகச் செல்லும் நேர்குத்துக்கோடு வளைவரையை ஒரு
புள்ளிக்கு மேல் சந்தித்தாலோ அல்லது சந்திக்காமலிருந்தாலோ அப்பொழுது அவ்வளைவரை சார்பைக்
குறிக்காது என்று நாம் கூறலாம்.“

![fraction Image logo](/books/maths/part-1/sets\fractions/fraction-img2.png "MarineGEO logo")



