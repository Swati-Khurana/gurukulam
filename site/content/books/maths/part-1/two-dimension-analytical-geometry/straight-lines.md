---
title: 'நேர்க்கோடுகள்'
date: 2018-11-14T19:02:50-07:00
draft: false
weight: 3
extensions:
    - katex
---



நேரிய சமன்பாடுகளை இயற்கணித அடிப்படை விதிகளைப் பயன்படுத்திப் பல்வேறு
வடிவங்களில் எழுதலாம். இதுபோன்ற நேரிய சமன்பாடுகளைப் பெரும்பாலும் ”நேர்க்கோடுகளின்
சமன்பாடுகள்” எனக் குறிப்பிடப்படுகின்றன. நேரிய சமன்பாடுகளின் பொது வடிவத்தை

**ax + by + c = 0** (6.4)

என எழுதலாம். இங்கு a மற்றும் b இவற்றில் குறைந்தது ஒன்றாவது பூச்சியமற்றதாக
இருக்கவேண்டும். ஓர் சமன்பாட்டின் தீர்வுகள் அனைத்தும் ஒரு தளத்தின் ஒரு நேர்க்கோட்டில்
அமைந்தால் அந்தச் சமன்பாட்டை “நேரிய (Linear)” சமன்பாடு எனக் குறிப்பிடலாம்.

ஒரு நேர்க்கோட்டின் சமன்பாட்டைப் பல வடிவங்களில் இயற்கணித அடிப்படை விதிகளைக்
கொண்டு மாற்றி எழுத முடியும். இவ்வடிவங்களின் பெயர்கள், அதை எழுதுவதற்குத் தேவையான
தகவல்களின் அடிப்படையில் அமைக்கப்பட்டுள்ளன. இவற்றில் **புள்ளிகள் (Points), சாய்வு (Slope)**
மற்றும் **வெட்டுத்துண்டுகள் (Intercepts)** ஆகியவை முக்கியத் தகவல்களாகும்.


#### 6.3.1 ஒரு நேர்க்கோட்டின் சாய்வுக் கோணத்திற்கும் சாய்வுக்கும் இடையே உள்ள தொடர்பு 
#### (The relationship between the angle of inclination and slope)


**வரையறை 6.3**

ஒரு நேர்க்கோட்டின் சாய்வுக் கோணம் **(Angle of Inclination)** என்பது அக்கோடானது கடிகார எதிர்
திசையில் (மிகை) x-அச்சுடன் ஏற்படுத்தும் கோணம்
ஆகும். இதனை \\(\theta\\) என குறிப்பிடலாம்.

![relation](/books/maths/part-1/twodimension/straightlines/6.11.png "relation")

**வரையறை 6.4**

ஒரு நேர்க்கோட்டின் **சாய்வு (slope)** என்பது திசை மற்றும் சரிவு ஆகியவற்றைக்
குறிக்கும் ஒரு எண் ஆகும்.

x மற்றும் y -அச்சுகளைக் கொண்ட தளத்தில் ஒரு கோட்டின் சாய்வு பொதுவாக ‘m’ என்ற
எழுத்தால் குறிப்பிடுகிறோம். இந்தச் சாய்வு கொடுக்கப்பட்ட விவரங்களைக் கொண்டு காணலாம்.

(i) ஒரு கோடு கடிகார எதிர் திசையில் x -அச்சுடன் ஏற்படுத்தும் சாய்வுக் கோணம் i
எனில் கோட்டின் **சாய்வு (slope)**

\\(m = tan\theta \\)

இங்கு \\(\theta\\) -ன் மதிப்பு \\(\frac{\pi}{2}\\) எனும்போது \\(m = tan \frac{\pi}{2}\\) என்பது வரையறுக்கப்படாதவை.

(ii) \\((x_1,y_1)\\) மற்றும் \\((x_2 , y_2)\\) என்ற புள்ளிகள் ஒரு கோட்டின்
மீது அமைந்துள்ளது எனில், இக்கோட்டின் சாய்வு
\\( y\\) -ஆயத்தின் மாறுபாட்டை \\(x\\) -ஆயத்தின் மாறுபாட்டால்
வகுக்கக் கிடைக்கும் எண் ஆகும். இங்கு \\(x_2 \ne x_1 \\) 
இதனைக் கீழ்க்கண்டவாறு விவரிக்கலாம்.


\\(m = \frac{\Delta y}{\Delta x} = \frac{y_2 - y_1}{x_2 - x_1} = \frac{செங்குத்து நிலைமாற்றம்}{கிடைமட்ட நிலைமாற்றம்} \\) 

![relation](/books/maths/part-1/twodimension/straightlines/6.12.png "relation")

(iii) நேர்க்கோடு \\(ax + by + c = 0 \\) என்ற பொது வடிவில்
கொடுக்கப்பட்டால்,

இக்கோட்டின் சாய்வு

\\(m = \frac{a}{b} , b \ne 0 \\)

இங்கு \\(b = 0\\) எனில், \\(m\\) வரையறுக்கப்படாதவை.

###### ஒரு கோட்டின் மிகை, குறை, பூச்சியம் மற்றும் வரையறுக்கப்படாத சாய்வுகள்

![relation](/books/maths/part-1/twodimension/straightlines/6.13.png "relation")

**வரையறை 6.5**

ஒரு தளத்தில் மூன்று அல்லது அதற்கு மேற்பட்ட புள்ளிகள் ஒரே கோட்டில் அமைந்தால்,
அப்புள்ளிகளை **ஒரே கோடமைப் புள்ளிகள் (Collinear)** எனக் கூறலாம்.

\\(A, B\\) மற்றும் \\(C\\) என்பன ஒரு தளத்தின் மீது அமைந்துள்ள ஏதேனும் மூன்றுப் புள்ளிகள் என்க.
\\(AB\\) -ன் சாய்வு \\(BC\\) (அல்லது \\(AC\\)) -ன் சாய்வுக்குச் சமம் எனில், \\(A, B\\) மற்றும் \\(C\\) ஆகிய புள்ளிகள் ஒரே
கோடமைப் புள்ளிகள் ஆகும்.

###### 6.3.2 நேர்க்கோட்டின் வெட்டுத்துண்டுகள் அல்லது இடைமறி (Intercepts of a Line)

**வரையறை 6.6**

ஒரு நேர்க்கோட்டின் **வெட்டுத்துண்டுகள் அல்லது இடைமறி (intercepts)** என்பது
\\(x\\) -அச்சு அல்லது \\(y\\) -அச்சினை வெட்டும் புள்ளி ஆகும்.

\\(y\\) - மதிப்பு பூஜ்ஜியம் எனில் கிடைக்கும் புள்ளி \\(x\\) -ன் வெட்டு ஆகும். மேலும், \\(x\\)-ன் மதிப்பு பூஜ்ஜியம்
எனில், கிடைக்கும் புள்ளி \\(y\\) -ன் வெட்டு ஆகும். கிடைமட்டம்
மற்றும் நேர்குத்து அச்சுகளை வெட்டும் புள்ளிகள் ஒரு கோட்டின்
வெட்டுகள் எனப்படும். இவற்றிலிருந்து,

(i) \\(x\\) -அச்சின் சமன்பாடு \\(9y = 0\\) எனவும்

(ii) \\(y\\) -அச்சின் சமன்பாடு \\(x = 0\\) எனவும் ெதளிவாகிறது.
படத்திலிருந்து \\(OA\\) என்பது \\(x\\) -ன் வெட்டுத்துண்டு
மற்றும் \\(OB\\) என்பது \\(y\\) -ன் வெட்டுத்துண்டு ஆகும்.

![relation](/books/maths/part-1/twodimension/straightlines/6.14.png "relation")

\\(x\\) மற்றும் \\(y\\) -**ன் வெட்டுத்துண்டுகளின் வெவ்வேறு வகைகள்**

![relation](/books/maths/part-1/twodimension/straightlines/6.15.png "relation")

**புள்ளிகள், சாய்வு** மற்றும் **வெட்டுத் துண்டுகள்** ஆகியவற்றின் வரையறை மற்றும் விரிவான
தகவல்களை அறிந்துள்ளோம். இத்தகவல்களைப் பயன்படுத்தி வெவ்வேறான வடிவமுடைய
நேர்கோட்டின் சமன்பாட்டை நினைவு கூறுவோம்.


###### 6.3.3 நேர்க்கோட்டின் வெவ்வேறு வடிவங்கள் (Different forms of a straight line)

நேர்க்கோட்டின் சமன்பாட்டை அமைப்பதற்கு இரண்டு தகவல்கள் போதுமானதாகும். **சாய்வு,**
**வெட்டுத்துண்டுகள்** மற்றும் **புள்ளிகள்** இவைகளில் ஏதேனும் இரண்டு தகவல்களைக் கொண்டு
பலவகையான நேர்க்கோட்டின் சமன்பாடுகளின் வகைகளை உருவாக்க முடியும்.

**(i) சாய்வு மற்றும் வெட்டுத்துண்டு வடிவம்**

**(ii) புள்ளி மற்றும் சாய்வு வடிவம்**

**(iii) இரு புள்ளிகள் வடிவம்**

**(iv) வெட்டுத்துண்டு வடிவம்**

மேலும் கீழ்க்கண்ட இரண்டு சிறப்பு வகைச் சமன்பாடுகள்.

**(v) செங்குத்து வடிவம்**

**(vi) துணையலகு வடிவம்,** மேலும்

**(vii) பொது வடிவம்**

ஆகிய நேர்க்கோடுகளின் வடிவங்களை இரண்டு தகவல்களைப் பயன்படுத்திக் காணலாம்.

###### (i) சாய்வு மற்றும் வெட்டுத்துண்டு வடிவம் (Slope-Intercept form)

விகிதச் சமமான நேரிய சார்புகளை \\(y = mx\\) என்ற
வடிவத்தில் எழுதலாம். இங்கு \\(m\\) என்பது கோட்டின் சாய்வு.
விகிதச் சமமற்ற நேரிய சார்புகளை

\\(y = mx + b , b \ne 0\\)  (6.5)

என்ற வடிவத்தில் எழுதலாம். இந்த வடிவம் கொண்ட
சமன்பாடு ஒரு நேர்க்கோட்டின் சாய்வு– வெட்டுத்துண்டு வடிவம்
ஆகும். ஏனெனில், இங்குச் சாய்வு m மற்றும் y வெட்டுத்துண்டு b ஆகும்.

![relation](/books/maths/part-1/twodimension/straightlines/6.16.png "relation")

**குறிப்பு :** (i) \\(b = 0\\) மற்றும் \\(m \ne 0 \\)எனும்போது நேர்க்கோடு ஆதிப்புள்ளி வழியே செல்கிறது. மேலும்

அதன் சமன்பாடு \\(y = mx\\)

(ii) \\(b = 0\\) மற்றும் \\(m = 0\\) எனில் இந்த வகை நேர்க்கோடுகள் \\(x -\\) அச்சுடன் ஒன்றியிருக்கும்.

மேலும் அதன் சமன்பாடு \\(y = 0\\)

(iii) \\(b \ne 0\\) மற்றும் \\(m = 0\\) எனில் இந்த வகையான நேர்க்கோடு \\(x\\) -அச்சிக்கு இணையாக
இருக்கும். அதன் சமன்பாடு \\(y = b\\) ஆகும்.

###### (ii) புள்ளி மற்றும் சாய்வு வடிவம் (Point and Slope form)

![relation](/books/maths/part-1/twodimension/straightlines/6.17.png "relation")

\\(m\\) என்பது நேர்கோட்டின் சாய்வு மற்றும் \\(A(x_1,y_1)\\)
என்பது கோட்டின் மீதுள்ள புள்ளி என்க. இக்கோட்டின்
மீது அமைந்துள்ள \\(A\\) -ஐ தவிர ஏதேனும் ஒரு புள்ளி \\(P(x,y)\\)
எனில், \\(A(x_1,y_1)\\) மற்றும் \\(P(x,y)\\) ஆகியவற்றை
இணைக்கும் நேர்க்கோட்டின் சாய்வு

\\(m + \frac{y - y_1}{x - x_1}\\)

\\(\Rightarrow y - y_1 = m(x - x_1) \\)  (6.6) 

இவ்வடிவத்தை புள்ளி - சாய்வு வடிவம் எனக் கூறலாம்.

###### (iii) இரு புள்ளிகள் வடிவம் (Two-points form)

![relation](/books/maths/part-1/twodimension/straightlines/6.18.png "relation")

\\((x_1 , y_1)\\) மற்றும் \\((x_2 , y_2 \\)) இவ்விரு புள்ளிகளை
இணைக்கும் கோட்டின் சமன்பாட்டின்

சாய்வு \\(m = \frac{(y_2 - y_1)}{(x_2 - y_1)}\\) ஆகும்

புள்ளி- சாய்வு வடிவம் பயன்படுத்தி

\\(y - y_1 = \frac{y_2 - y_1}{x_2 - x_1} (x - x_1)\\)

என எழுதலாம். இங்கு \\(x_2 \ne x_1 \\) மற்றும்
மேற்கண்ட சமன்பாட்டை

\\(\frac{y - y_1}{y_2 - y_1} = \frac{x - x_1}{x_2 - x_1} (6.7)\\)

எனவும் எழுதலாம். இது இரு புள்ளிகள் வடிவ நேர்க்கோட்டின் சமன்பாடாகும். இரு புள்ளிகள்
வடிவ நேர்க்கோட்டின்சமன்பாட்டை கீழ்க்காணுமாறு அணிக்கோவை வடிவத்திலும் குறிப்பிடலாம்.

\\(\begin{vmatrix} x - x_1 \\ y - y_1 \end{vmatrix}\\)

\\(\begin{vmatrix} x_2 - x_1 \\ y_2 - y_1 \end{vmatrix}\\) = 0

###### (iv) வெட்டுத்துண்டு வடிவம் (Intercept Form)

ஒரு கோடு \\(x\\) மற்றும் \\(y\\) -அச்சுகளில் ஏற்படுத்தும் வெட்டு துண்டுகள் தெரியும் எனில், அதன்
சமன்பாட்டை இங்குக் காணலாம். x -ன் வெட்டுத் துண்டு \\(OA = a\\) மற்றும் \\(y\\) -ன் வெட்டுத்துண்டு \\(OB
= b\\) என்க. இங்கு, \\(a, b\\) என்பன பூச்சியமற்ற மதிப்புகள் ஆகும். \\(A(a, 0)\\) மற்றும் \\(B(0, b)\\) என்ற
இவ்விரு புள்ளிகள் வழியேசெல்லக்கூடியநேர்க்கோட்டின்சமன்பாடு,

![relation](/books/maths/part-1/twodimension/straightlines/6.19.png "relation")

\\(\frac{y - 0}{b - 0} + \frac{x - a}{0 - a}\\)

\\(\frac{x}{a} = \frac{y}{b} = 1 \\) \\( (6.8)\\)

மேற்கண்ட நேர்க்கோட்டின் சமன்பாடு வெட்டுத்துண்டு
வடிவம் ஆகும்.

ஒரு நேர்க்கோடு ஆதிப்புள்ளி வழியாகவோ, கிடைமட்டக்
கோடாகவோ, நிலைக்குத்துக் கோடாகவோ அல்லது a, b இவற்றில் ஏதேனும் ஒன்று பூஜ்ஜியமாக
இருப்பின் இந்த வடிவத்தில் *(Intercept form)* எழுத முடியாது. வரைபடமாக வரைவதற்கு இந்த
வடிவத்தில் சமன்பாடுகளை அமைத்தால் மிக எளிதாக இருக்கும்.

###### (v) செங்குத்து வடிவம் (Normal Form)

ஒரு நேர்க்கோடு ஆயஅச்சுகளை வெட்டும் புள்ளிகள் \\(A\\) மற்றும் \\(B\\) என்க. \\(p\\) என்பது ஆதிப்
புள்ளியிலிருந்து \\(AB\\) என்ற கோட்டிற்கு வரையப்படுள்ள \\(OP\\) என்ற செங்குத்துத்கோட்டின் நீளம்
என்க. \\(OP\\) என்ற கோடு மிகை திசையில் அச்சுடன் ஏற்படுத்தும் கோணம் \\(\alpha\\) என்க.

செங்கோண \\(\Delta OPA\\) -ல், \\(\frac{OP}{OA} = cos\alpha\\) மற்றும்

செங்கோண \\(\Delta OPB\\) -ல், \\(\frac{OP}{OA} = cos (\frac{\pi}{2} - \alpha) = sin \alpha \\)

\\(\Rightarrow \frac{1}{OA} = \frac{cos\alpha}{p}\\) மற்றும் \\(\frac{1}{OB} = \frac{sin \alpha}{p}\\)

மேற்கண்ட மதிப்புகளை வெட்டுத்துண்டு வடிவத்தில்,
பயன்படுத்த

![relation](/books/maths/part-1/twodimension/straightlines/6.20.png "relation")

\\(\frac{x}{OA} + \frac{y}{OB} = 1\\)

\\(\frac{xcos\alpha}{p} + \frac{ycos\alpha}{p} = 1 \\)

\\(\Rightarrow xcos\alpha + ysin\alpha = p  (6.9)\\)

என்பது நேர்கோட்டின் செங்குத்து வடிவமாகும்.

ஒரு நேர்கோட்டின் எல்லா நிலையிலும் p ஆனது மிகை ஆகும். மற்றும் \\(a\\) என்பது
\\(x\\) -அச்சுக்கு மிகை திசையில் (*Anti clockwise*-கடிகார எதிர் திசை) மதிப்பிடப்படுகிறது எனில் எல்லா
வகைகளிலும் உள்ள கோடுகள் செங்குத்து வடிவத்தில் அமைக்கலாம். இவற்றை கீழ்க்கண்ட
படத்தில் காணலாம்.

![relation](/books/maths/part-1/twodimension/straightlines/6.21.png "relation")

###### (vi) துணையலகு வடிவம் (Parametric Form)

நேர்க்கோட்டின் துணையலகு சமன்பாட்டின் வடிவமானது

\\(x = ar + x_1\\) மற்றும் \\(y = br + y_1\\) . இங்கு \\(a\\) மற்றும் \\(b\\)
என்பன மாறிலிகள் மற்றும் \\(r\\) என்பது துணையலகு ஆகும்.

\\(\frac{x - x_1}{a} = \frac{y - y_1}{b} = r , (a \ne 0 , b \ne 0 ) \\)

![relation](/books/maths/part-1/twodimension/straightlines/6.22.png "relation")

ஒரு நேர்க்கோடு \\(Q(x_1 , y_1)\\) என்ற புள்ளி வழியே
செல்வதாக எடுத்துக்கோள்வோம். இக்கோடானது
\\(x\\) -அச்சுடன் ஏற்படுத்தும் கோணம் \\(\theta\\) என்க.

புள்ளி \\(Q\\) -ல் இருந்து \\(r\\) தொலைவில் இக்கோட்டின் மீதுள்ள புள்ளி \\(P(x, y)\\) என்க.

\\(P\\) மற்றும் \\(Q\\) என்ற புள்ளிகளிலிருந்து \\(x\\) -அச்சுக்கு வரையப்படும் நிலைக்குத்துக் கோடுகள்
முறையே \\(QN\\) மற்றும் \\(PM\\) ஆகும் மற்றும் \\(QR \bot PM\\)

செங்கோண \\(\Delta QRP \\) -ல்,

\\(x - x_1 = QR = PQ cos \theta r cos \theta \\)

\\(எனவே, \frac{x - x_1}{cos\theta} = r \\) (6.10)

இதைப்போன்று, \\(y - y_1 = 1 RP = QP sin\theta = rsin \theta \\)

\\(\Rightarrow \frac{y - y_1 }{sin\theta} = r \\) (6.11)

சமன்பாடுகள் (6.10) மற்றும் (6.11) -லிருந்து

\\(\frac{x - x_1}{cos\theta} = \frac{y - y_1}{sin\theta} = r \\) (6.12)

இங்கு, துணையலகு r என்பது ஒரு கோட்டின் மீது அமைந்துள்ள \\((x_1,y_1)\\) மற்றும் \\((x,y)\\)
என்ற புள்ளிகளுக்கு இடைப்பட்ட தூரம் ஆகும். மேற்கண்ட வடிவத்தினைக் கோட்டின் சமச்சீர்
வடிவம் அல்லது துணையலகு வடிவம் என அழைக்கலாம்.

குறிப்பு: ஒரு நேர்க்கோட்டின் மீது உள்ள எந்த ஒரு புள்ளியையும் \\(( x_1 + rcos \theta , y_1 + rsin \theta)\\) என
எழுதலாம், இப்புள்ளியின் ஆயத்தொலைவுகள் துணையலகு \\(r\\) -ஐ சார்ந்து இருக்கும்
என்பதால் \\(x = x_1 + rcos \theta , y = y_1 + rsin \theta\\) என்ற சமன்பாடுகள் நேர்க்கோட்டின்
துணையலகு சமன்பாடு எனப்படும். \\(r\\) -ஐ மிகையாகக் கொண்ட புள்ளிகள் மற்றும் \\(r\\) -ஐ
குறையாகக் கொண்ட புள்ளிகள் முறையே கோட்டின் மீது கொடுக்கப்பட்ட புள்ளிக்கு
வெவ்வேறு பக்கங்களில் நேர்க்கோட்டின்மேல் அமையும்.

###### (vii) பொது வடிவம் (General form)

a, b மற்றும் c ஆகியவை பூஜ்ஜியமற்றவை எனில், ஒரு நேர்க்கோட்டின் பொது வடிவச்
சமன்பாடு

ax + by + c = 0 ஆகும்.

கொடுக்கப்பட்ட தகவல்கள் அடிப்படையில் நேர்க்கோட்டின் சமன்பாடு வகைகள்

![relation](/books/maths/part-1/twodimension/straightlines/6.23.png "relation")

இரண்டு மாறக்கூடிய கணியங்கள் (\\(quantities\\)), ஒவ்வொன்றையும் மாறிகளாகக் (\\(variable\\))
குறிப்பிடலாம். ஒரு மாறியைப் பொறுத்து மற்றொரு மாறி மாறும் வீதமானது, ஒரு மாறிலி எனில்
அத்தொடர்பு ஒரு நேரிய தொடர்பாகும்.

நேரிய (\\(Linear\\)) சமன்பாட்டில் ஒரு மாறி சார்பற்ற மாறியாகவும், மற்றொரு மாறிச் சார்பு
மாறியாகவும் இருக்கும். பொதுவாக சார்பற்ற மாறி \\((Independent Variable)\\) கிடை அச்சிலும்
(\\(x\\)-அச்சு) மற்றும் சார்பு மாறிகளை செங்குத்து அச்சிலும் (\\(y\\)-அச்சு) குறிக்கப்படும். அதாவது \\(x\\)-ன்
மதிப்பு எப்போதும் சார்பற்றதாகவும், \\(y\\) -ன் மதிப்பு \\(x\\) -ன் மதிப்பைச் சார்ந்ததாகவும் இருக்கும்.

இரு அச்சுகளின் அளவுத் திட்டங்கள் \\((Scale)\\) ஒன்றாக இருக்கத் தேவையில்லை. பல
நடைமுறை கணக்குகளில் வெவ்வேறு அளவுகள் \\(x\\) மற்றும் \\(y\\) என்ற மாறிகளால் குறிப்பிடப்
படுகின்றன.

எடுத்துக்காட்டாக, \\(x\\) என்பது விற்பனை செய்யப்பட்ட கைப்பேசிகளின் எண்ணிக்கை
\\((Mobile phones)\\) மற்றும் \\(y\\) என்பது விற்பனையால் கிடைக்கும் மொத்த வருமானம் எனக்
கொள்ளலாம். வெவ்வேறு கணியங்கள் வெவ்வேறு அளவு திட்டங்களில் குறிப்பிடப்படுகின்றன.
எனினும் இருபரிமாண ஆய அச்சுகளின் அமைப்பில் இரு அளவு திட்டமும் பூச்சியமாகும்போது
ஆதியில் சந்திக்கின்றன.

நேர்க்கோடுகளைப் பயன்படுத்தித் தீர்வு காணும்போது கொடுக்கப்பட்ட தகவல்கள்
அடிப்படையில் பொருத்தமான வடிவத்தை மேற்கண்ட அட்டவணையிலிருந்து சமன்பாடுகளை
தேர்ந்தெடுக்க வேண்டும்.

{{< box title="எடுத்துக்காட்டு 6.7" >}}

\\((5, 7)\\) மற்றும் \\((7, 5)\\) என்ற புள்ளிகள் வழியே செல்லக்கூடிய நேர்க்கோட்டின்
சாய்வைக் காண்க. மேலும் \\(x\\)-அச்சுடன் ஏற்படுத்தும் சாய்வுக் கோணத்தைக் காண்க.

**தீர்வு:**

\\((x_1,y_1)\\) மற்றும் \\((x_2,y_2)\\) என்பன முறையே \\((5, 7)\\) மற்றும் \\((7, 5)\\) என்க.

\\(\theta\\) என்பது \\(x\\) -அச்சுடன் ஏற்படுத்தும் சாய்வுக் கோணம் என்க.

கோட்டின் சாய்வு \\(m = \frac{y_2 - y_1}{x_2 - x_1} = \frac{5 - 7}{7-5} = -1 \\)

மேலும்,   \\(m = tan\theta\\)

\\(tan \theta = -1 \Rightarrow \theta = \frac{3\pi}{4}\\) அல்லது \\(135°\\)

சாய்வு மற்றும் சாய்வு கோணம் முறையே,

\\(m = -1\\) மற்றும் \\(\theta = \frac{3\pi}{4} \\)

![relation](/books/maths/part-1/twodimension/straightlines/6.24.png "relation")

{{< /box >}}

{{< box title="எடுத்துக்காட்டு 6.8" >}}

ஒரு நேர்க்கோடு \\(x\\)-அச்சுடன் ஏற்படுத்தும் கோணம் 150° மற்றும் \\(y\\) -அச்சைக்
குறை திசையில் \\(5\\) அலகு தொலைவில் வெட்டுகிறது எனில், நேர்க்கோட்டின் சமன்பாட்டைக்
காண்க.

**தீர்வு :**

கொடுக்கப்பட்ட \\(y\\) -ன் குறை வெட்டுத்துண்டு \\(= 5\\),

அதாவது \\(b = -5\\)

கோணம் \\(\theta = 150°\\)

சாய்வு \\(m = tan 150° = tan (180-30)\\)

\\(= -tan30 = -\frac{1}{\sqrt{3}}\\)

நேர்க்கோட்டின் சாய்வு மற்றும் வெட்டுத்துண்டு வடிவம்:

\\(y = mx + b\\)

அதாவது, \\(y = -\frac{1}{\sqrt{3}} x - 5\\)

\\(x + \sqrt{3}y + 5\sqrt{3} = 0\\)

![relation](/books/maths/part-1/twodimension/straightlines/6.25.png "relation")

{{< /box >}}


{{< box title="எடுத்துக்காட்டு 6.9" >}}

\\(\Big( 0,-\frac{3}{2} \Big),(1,-1\\) மற்றும் \\(\Big(2,-\frac{1}{2}\Big)\\) என்ற புள்ளிகள் ஒரு கோடமைப் புள்ளிகள்
என காட்டுக.

**தீர்வு:**

\\(A, B\\) மற்றும் \\(C\\) என்ற புள்ளிகள் முறையே
\\(\Big( 0,-\frac{3}{2} \Big),(1,-1\\) மற்றும் \\(\Big(2,-\frac{1}{2}\Big)\\) என்க.

கோட்டின் சாய்வு \\( m = \frac{y_2 - y_1}{x_2 - x_1} \\)

\\(AB\\) -ன் சாய்வு = \\(\frac{-1 + \frac{3}{2}}{1 - 0} = \frac{1}{2}\\)

\\(BC\\) -ன் சாய்வு = \\(\frac{-\frac{1}{2} + 1}{2 -1} = \frac{1}{2}\\)
 
\\(AB\\) -ன் சாய்வும், \\(BC\\) -ன் சாய்வும் சமம். எனவே, கொடுக்கப்பட்ட புள்ளிகள் \\(A, B, C\\) ஒரு
நேர்க் கோட்டில் அமைகிறது.

{{< /box >}}

**குறிப்பு:**  ஒரு மாறி மற்றொரு மாறியைப் பொறுத்து மாறும் வீதம் ஒரு மாறிலி எனில், அதனைச்
சாய்வு எனக் கொள்ளலாம். (எடுத்துக்காட்டு, வேகம், சீராக அதிகரித்தல் அல்லது குறைதல்...)
வரையறுக்கப்படும் ஆய அச்சுகளைப் பொறுத்து நேர்க்கோட்டின் சமன்பாடு அமைகிறது.
உண்மை நிகழ்வுகளில் கோட்டின் சமன்பாடுகள் ஒன்றுபோல் இருக்க வேண்டும்
என்பதில்லை. ஆனால், அதன் பாதை மற்றும் தூரம் ஆகியவை ஒத்தவையாக இருக்கும்.

{{< box title="எடுத்துக்காட்டு 6.10" >}}

பாக் நீரிணைப்பின் மீது அமைக்கப்பட்டுள்ள தொடர்வண்டிக்கான பாம்பன்
கடல் பாலம் சுமார் \\(2065\\) மீட்டர் நீளத்தில் கட்டப்பட்டுள்ளது. இப்பாலம் தீவு நகரமான
இராமேஸ்வரத்தையும் இந்திய நிலப்பகுதியில் உள்ள மண்டபத்தையும் இணைக்கிறது.
இப்பாலத்தின் மீது தொடர்வண்டி செல்வதற்குச் சில கட்டுப்பாடுகள் உள்ளன. அதன் சீரான வேகம்
\\(12.5\\) மீ/வி எனத் தீர்மானிக்கப்பட்டுள்ளது. மண்டபத்தில் உள்ள பாலத்தின் துவக்கப்
பகுதியிலிருந்து, \\(560\\) மீட்டர் நீளம் கொண்ட தொடர்வண்டி நகரத் தொடங்குகிறது எனில்,

(i) தொடர்வண்டி செல்லும் இயக்கச் சமன்பாட்டைக் காண்க.

(ii) எப்போது இராமேஸ்வரத் தீவில் தொடர்வண்டி இயந்திரமானது நுழையும்?

(iii) எப்போது தொடர்வண்டியின் கடைசி பெட்டி பாலத்தின் தொடக்கப் பகுதியைக்
கடக்கும்?

(iv) பாம்பன் கடல் பாலத்தைத் தொடர்வண்டி கடந்து செல்வதற்கு எடுத்துக் கொள்ளும்
நேரம் என்ன?

**தீர்வு :**

\\(x\\) -அச்சில் நேரத்தை வினாடியிலும்,

\\(y\\) -அச்சில் தொலைவை மீட்டரிலும் குறிக்கின்றது என்க.

தொடர்வண்டி இயந்திரம் ஆதிப்புள்ளி \\(O\\)-ல் உள்ளது
என்க. எனவே தொடர் வண்டியின் நீளம் \\(560\\) மீ. \\(y\\) -அச்சின்
குறை வெட்டுத்துண்டாகும்.

![relation](/books/maths/part-1/twodimension/straightlines/6.26.png "relation")

எனவே, \\(b = -560 \\)

தொடர்வண்டியின் இயக்கத்தின் சீரான வேகம்
\\(12.5\\) மீ/வி என்பதைச் சாய்வாகக் கருதலாம்.

\\( m = 12.5 \\) (வேகம்=\\(\frac{தொலைவு}{நேரம்}\\))

சாய்வு மற்றும் வெட்டுத்துண்டு கொடுக்கப்பட்டால் நேர்க்கோட்டின் சமன்பாடு

\\(y = mx + b \\) \\((6.13)\\)

(i) \\(m = 12.5\\) மற்றும் \\(b = -560\\) என்பதால்

தொடர்வண்டியின் இயக்கச் சமன்பாடு

\\(y = 12.5x - 560\\)

(ii) பாலத்தின் எதிர்ப்புற முனையைத் தொடர்வண்டியின் இயந்திரம் தொடும் நேரம்

\\(y = 2065\\) மற்றும் \\(b = 0\\)

\\(2065 = 12.5x\\)

\\(x = 165.2\\) வினாடிகள்

(iii) தொடர்வண்டியின் கடைசி பெட்டியானது பாலத்தின் தொடக்க முனையை
அடையும்போது

\\(y = 0 \Rightarrow 0 = 12.5x - 560 \\)

எடுத்துக்கொள்ளும் நேரம், \\(x = 44.8\\) வினாடிகள்

(iv) தொடர்வண்டி பாம்பன் பாலத்தைக் கடந்து செல்வதற்காக எடுத்துக்கொண்ட நேரம்

\\(y = 2065 \Rightarrow 2065 = 12.5x – 560\\)

\\(x = 210\\) வினாடிகள்

{{< /box >}}

குறிப்பு : தொடர்வண்டியின் முடிவுப் புள்ளி ஆதியில் இருப்பதாகவும் கொண்டு நேர்க்கோட்டின்
சமன்பாட்டைக் காண்க. அது மேலே உள்ள சமன்பாடாக இருக்காது. ஆனால், தொடர்வண்டி
செல்லும் பாதை, தூரம், நேரம் போன்றவை ஒன்றாக இருக்கும். (முயற்சி செய்க)

{{< box title="எடுத்துக்காட்டு 6.11" >}}

\\(y\\) -அச்சின் வெட்டுத்துண்டு \\(7\\) மற்றும் நேர்கோட்டிற்கும் \\(y\\) -அச்சுக்கும்
இடைப்பட்ட கோணம் \\(30°\\) எனில், நேர்க்கோடுகளின் சமன்பாடுகளைக் காண்க.

**தீர்வு :**

\\(y\\) -அச்சுடன் கோணம் \\(30°\\) ஏற்படுத்தும் கோடுகள் இரண்டு உள்ளன.

படத்திலிருந்து அக்கோடுகள் \\(x\\) -அச்சுடன் \\(60°\\)  மற்றும் \\(120°\\) ஆகிய கோணங்களை
ஏற்படுத்துகின்றன எனத் தெளிவாகிறது.

\\(m_1 = tan60° = \sqrt{3} \\) மற்றும் 

\\(m_2 = tan120° = tan(180° - 60°)\\)

\\(= -tan 60° = -\sqrt{3}\\)

\\(m_1 = \sqrt{3} , m_2 = - \sqrt{3}\\) மற்றும் \\(b = 7 \\)

தேவையான நேர்க்கோடுகளின் சமன்பாடுகள் 

\\(y = m_1x + b மற்றும் y = m_2x + b \\)

\\(y = \sqrt{3} x + 7 மற்றும் y = - \sqrt{3}x + 7 \\)

![relation](/books/maths/part-1/twodimension/straightlines/6.27.png "relation")

{{< /box >}}


**குறிப்பு :** இரண்டு புள்ளிகள் கொடுக்கப்பட்டால், இருபுள்ளி வடிவம் அல்லது புள்ளி-சாய்வு வடிவ
சமன்பாட்டைப் பயன்படுத்தலாம். இரண்டு வெட்டுத்துண்டுகள் கொடுக்கப்பட்டால்
வெட்டுத்துண்டு வடிவத்தையோ அல்லது இருபுள்ளி வடிவத்தையோ பயன்படுத்தி
நேர்க்கோடுகளின் சமன்பாடுகளை அமைக்கலாம்.

கீழ்க்கண்ட எடுத்துக்காட்டு இயல் \\(5\\) -ல்,தொடர்முறையும் தொடரும் கருத்தைப் பயன்படுத்தி
தீர்வு காணப்பட்டுள்ளது. இருப்பினும் இதே எடுத்துக்காட்டுக் கணக்கை நேர்க்கோடுகளின்
கருத்தைப் பயன்படுத்தி இங்கு தீர்வு காணலாம்.

{{< box title="எடுத்துக்காட்டு 6.12" >}}

ஒரு கூட்டுத்தொடர் முறையில் \\((A.P.) 7\\) ஆவது உறுப்பு \\(30\\) மற்றும் \\(10\\) ஆவது
உறுப்பு \\(21\\) எனில்,

(i) A.P.-ல் முதல் மூன்று உறுப்புகளைக் காண்க.

(ii) எப்போது கூட்டுத்தொடரின் உறுப்பு பூச்சியமாகும்.

(iii) நேர்கோட்டின் சாய்வுக்கும் கூட்டுத்தொடரின் பொது வித்தியாசத்திற்கும் உள்ள
தொடர்பு ஆகியவற்றைக் கண்க.

**தீர்வு :**

ஒரு கூட்டுத் தொடர் முறையானது ஒரு நேரிய சார்பு ஆகும். \\(x\\) என்பது உறுப்புகளின்
எண்ணிக்கை மற்றும் \\(y\\) என்பது அந்த உறுப்பின் மதிப்பு என்க.


\\((x_1,x_2)\\) மற்றும் \\((x_2,y_2)\\) முறையே \\((7, 30)\\) மற்றும் \\((10, 21)\\) என்க.


\\(y - y_1 = m(x - x_1)\\) என்ற சமன்பாட்டிலிருந்து

\\(y - y_1 = \Big( \frac{y_2 - y_1}{x_2 - x_1} \Big) (x - x_1)\\)

\\(y - 30 = \Big( \frac{21 - 30}{10 - 7} \Big) (x - 7)\\)

\\(y = - 3x + 51 \\)

(i) \\( x = 1, 2\\) மற்றும் \\(3\\) எனச் சமன்பாடு \\((6.14)\\) -ல் பிரதியிட \\(A.P.\\) -ன் முதல் மூன்று
உறுப்புகள் முறையே \\(48, 45\\) மற்றும் \\(42\\) ஆகும்.

(ii) \\(y = 0\\) எனச் சமன்பாடு \\((6.14)\\) -ல் பிரதியிட

\\(0 = -3x + 51 \Rightarrow x = 17 \\)

அதாவது, கூட்டுத்தொடர் முறையில் பதினேழாவது உறுப்பு பூச்சியமாகும்.

(iii) இந்நேர்கோட்டின் சாய்வு \\(-3\\), கூட்டுத் தொடரின் பொது வித்தியாசத்திற்குச் சமம்
என்பது தெளிவாகியது.(கூட்டுத்தொடரின் பொது வித்தியாசமும், அதன் கோட்டின்
சாய்வும் ஒன்றே என நிரூபிக்க முயற்சிக்கவும்).

{{< /box >}}



{{< box title="எடுத்துக்காட்டு 6.13">}}

ஒரு குறிப்பிட்ட வகை குறுந்தகடு ஒன்றின் விலை ₹8 ஆக இருக்கும் போது
22,000 குறுந்தகடுகளை வாடிக்கையாளர்கள் வாங்குவார்கள். ஒரு குறுந்தகட்டின் விலை ₹30
அல்லது அதற்கு மேல் விலை கொடுத்து வாங்க மாட்டார்கள். அதே சமயத்தில் ஒரு குறுந்தகட்டின்
விலை ₹6 அல்லது அதற்கு குறைவாக இருக்கும் போது உற்பத்தியாளர் விற்பனை செய்ய
மாட்டார். இருப்பினும், குறுந்தகடு ஒன்றின் விலை ₹14 ஆக இருக்கும் போது உற்பத்தியாளரால்
24,000 குறுந்தகடுகளை வழங்க இயலும். தேவை மற்றும் வழங்கல் அளவுகள், விலைக்கு
நேர்விகித சமமாக எடுத்துக்கொண்டால் பின்வருவனவற்றை எவ்வாறு காணலாம்.


(i) தேவைச் சமன்பாடு \\((Demand Equation)\\)

(ii) வழங்கல் சமன்பாடு \\((Supply Equation)\\)

(iii) சந்தையின் சமநிலையில் குறுந்தகடுகளின் எண்ணிக்கை மற்றும் விலை

(iv) ஒரு குறுந்தகட்டின் விலை ₹10 எனில் தேவை மற்றும் வழங்கல் அளவு.

**தீர்வு :**

\\(x\\) -அச்சானதுஓர் அலகு ஆயிரம்அலகுகள்கொண்டகுறுந்தகடுகளின்எண்ணிக்கையையும்,
\\(y\\) -அச்சு ஓர் அலகு ஒரு ரூபாயையும் குறிக்கிறது என்க.

(i) தேவைச் சமன்பாடு \\((Demand equation)\\)

\\(( x_1,y_1 )\\) மற்றும் \\(( x_2,y_2 )\\) என்ற புள்ளிகள் முறையே \\((22, 8)\\) மற்றும் \\((0, 30)\\) என
எடுத்துக்கொள்வோம்.

இரு புள்ளி வடிவ நேர்க்கோட்டின் சமன்பாட்டைப் பயன்படுத்த,

\\(\frac{y - 8}{30-8} = \frac{x - 22}{0 - 22} \\)

\\(\Rightarrow y_D = -x + 30 \\)

(ii) வழங்கல் சமன்பாடு  \\((Supply function)\\)

\\(( x_1, y_1 )\\) மற்றும் \\(( x_2, y_2 )\\) என்ற புள்ளிகள் முறையே
\\((0, 6)\\) மற்றும் \\((24,14)\\) என எடுத்துக்கொள்வோம்.

இரு புள்ளி வடிவ நேர்க்கோட்டின் சமன்பாட்டைப்
பயன்படுத்த,

\\(\frac{y - 6}{14 - 6} = \frac{x - 0}{24 - 0} \\)

\\(\Rightarrow y_S = \frac{1}{3}x + 6 \\)

![relation](/books/maths/part-1/twodimension/straightlines/6.28.png "relation")

(iii) சந்தை சமநிலையில் தேவை மற்றும் வழங்கல் சமநிலையை அடையும்.

அதாவது, \\(y_D = y_S \\)

\\(-x + 30 = \frac{1}{3}x + 6\\)

\\(\Rightarrow  x = 18 மற்றும் y = 12\\)

சந்தை சமநிலையில் ஒரு குறுந்தகட்டின் விலை ₹12 மற்றும் குறுந்தகடுகளின்
எண்ணிக்கை 18,000 ஆக இருக்கும்.

(iv) ஒரு குறுந்தகட்டின் விலை ₹10 இருக்கும்போது

தேவை சமன்பாட்டில்,

\\(y = 10 \Rightarrow y_D  = -x + 30 \\) 

\Rightarrow x = 20 

அதாவது, தேவையான குறுந்தகடுகளின் எண்ணிக்கை 20,000 ஆகும்.

இதைப்போல், வழங்கல் சமன்பாட்டில்,

\\( y = 10 \Rightarrow y_s = \frac{1}{3}x + 6 \\),

\\( \Rightarrow x = 12\\)

இங்கு, வழங்கப்படும் குறுந்தகடுகளின் எண்ணிக்கை 12,000 ஆகும்.

{{< /box >}}


{{< box title="எடுத்துக்காட்டு 6.14" >}}

ஒரு நேர்க்கோட்டின் ஆய அச்சுகள் சமமாகவும், எதிர்மறை குறிகளையும்
கொண்ட வெட்டுத் துண்டுகளை உடைய மற்றும் (-1, 1) என்ற புள்ளி வழியே செல்லக்கூடிய
கோட்டின் சமன்பாட்டைக் காண்க.


**தீர்வு :**


x -அச்சின் வெட்டுத்துண்டு = a மற்றும்

y -அச்சின் வெட்டுத்துண்டு = –a என்க.

எனவே, தேவையான நேர்க்கோட்டின் சமன்பாடு

\\(\frac{x}{a} - \frac{y}{a} = 1 \\)

\\(\Rightarrow x - y = a \\)

மேற்கண்ட சமன்பாடானது (-1, 1) வழியே செல்வதால்,

\\((-1) - (-1) = a \Rightarrow a = -2\\)

தேவையான நேர்க்கோட்டின் சமன்பாடு,

\\(x - y + 2 = 0 \\)

![relation](/books/maths/part-1/twodimension/straightlines/6.29.png "relation")

{{< /box >}}



